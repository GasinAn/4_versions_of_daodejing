\documentclass[a5paper]{ctexbook}
\usepackage{geometry}
\geometry{a5paper}
\title{《道德经》四版对照}
\author{安梯西登}
\date{}
\begin{document}
    \maketitle

    \tableofcontents

    \chapter{}
    王弼本：

    道可道。非常道。名可名。非常名。無名天地之始。有名萬物之母。故常無欲。以觀其妙。常有欲。以觀其徼。此兩者同出而異名。同謂之玄。玄之又玄。衆妙之門。

    河上公本：

    道可道。非常道。名可名。非常名。無名天地之始。有名萬物之母。故常無欲。以觀其妙。常有欲。以觀其徼。此兩者同出而異名。同謂之玄。玄之又玄。衆妙之門。

    帛书甲本：

    道可道也。非恒道也。名可名也。非恒名也。无名萬物之始也。有名萬物之母也。〔故〕垣无欲也。以觀其眇。恒有欲也。以觀其所噭。兩者同出。異名同胃。玄之有玄。衆眇之〔門〕。

    帛书乙本：

    道可道也。〔非恒道也。名可名也。非〕恒名也。无名萬物之始也。有名萬物之母也。故恒无欲也。〔以觀其眇〕。恒又欲也。以觀其所噭。兩者同出。異名同胃。玄之又玄。衆眇之門。

    \chapter{}
    王弼本：

    天下皆知美之爲美。斯惡已。皆知善之爲善。斯不善已。故有無相生。難易相成。長短相較。高下相傾。音聲相和。前後相隨。是以聖人處無爲之事。行不言之教。萬物作焉而不辭。生而不有。爲而不恃。功成而弗居。夫唯弗居。是以不去。

    河上公本：

    天下皆知美之爲美。斯惡已。皆知善之爲善。斯不善已。故有無相生。難易相成。長短相形。高下相傾。音聲相和。前後相隨。是以聖人處無爲之事。行不言之教。萬物作焉而不辭。生而不有。爲而不恃。功成而弗居。夫惟弗居。是以不去。

    帛书甲本：

    天下皆知美爲美。惡已。皆知善。訾不善矣。有无之相生也。難易之相成也。長短之相刑也。高下之相盈也。意聲之相和也。先後之相隋。恒也。是以聲人居无爲之事。行〔不言之教〕。〔萬物昔而弗始〕也。爲而弗志也。成功而弗居也。夫唯居。是以弗去。

    帛书乙本：

    天下皆知美之爲美。亞已。皆知善。斯不善矣。〔有无之相〕生也。難易之相成也。長短之相刑也。高下之相盈也。音聲之相和也。先後之相隋。恒也。是以𦔻人居无爲之事。行不言之教。萬物昔而弗始。爲而弗侍也。成功而弗居也。夫唯弗居。是以弗去。

    \chapter{}
    王弼本：

    不尚賢。使民不爭。不貴難得之貨。使民不爲盗。不見可欲。使民心不亂。是以聖人之治。虚其心。實其腹。弱其志。强其骨。常使民無知無欲。使夫智者不敢爲也。爲無爲。則無不治。

    河上公本：

    不尚賢。使民不爭。不貴難得之貨。使民不爲盗。不見可欲。使心不亂。是以聖人〔之〕治。虚其心。實其腹。弱其志。强其骨。常使民無知無欲。使夫智者不敢爲也。爲無爲。則無不治。

    帛书甲本：

    不上賢。〔使民不争。不貴難得之貨。使〕民不爲〔盗。不見可欲。使〕民不亂。是以聲人之〔治也。虚其心。實其腹。弱其志〕。强其骨。〔恒〕使民无知无欲也。使〔夫知不敢。弗爲而已。則无不治矣〕。

    帛书乙本：

    不上賢。使民不争。不貴難得之貨。使民不爲盗。不見可欲。使民不亂。是以𦔻人之治也。虚其心。實其腹。弱其志。强其骨。恒使民无知无欲也。使夫知不敢。弗爲而已。則无不治矣。

    \chapter{}
    王弼本：

    道沖而用之或不盈。淵兮似萬物之宗。挫其銳。解其紛。和其光。同其塵。湛兮似或存。吾不知誰之子。象帝之先。

    河上公本：

    道冲而用之或不盈。淵乎似萬物之宗。挫其鋭。解其紛。和其光。同其塵。湛兮似若存。吾不知誰之子。象帝之先。

    帛书甲本：

    〔道沖而用之有弗〕盈也。潚呵始萬物之宗。銼其。解其紛。和其光。同〔其塵〕。〔湛呵似〕或存。吾不知〔其誰之〕子也。象帝之先。

    帛书乙本：

    道沖而用之有弗盈也。淵呵似萬物之宗。銼其兑。解其芬。和其光。同其塵。湛呵似或存。吾不知其誰之子也。象帝之先。

    \chapter{}
    王弼本：

    天地不仁。以萬物爲芻狗。聖人不仁。以百姓爲芻狗。天地之間。其猶橐籥乎。虚而不屈。動而愈出。多言數窮。不如守中。

    河上公本：

    天地不仁。以萬物爲芻狗。聖人不仁。以百姓爲芻狗。天地之間。其猶槖籥乎。虚而不屈。動而愈出。多言數窮。不如守中。

    帛书甲本：

    天地不仁。以萬物爲芻狗。聲人不仁。以百省〔爲芻〕狗。天地〔之間。其〕猶橐籥與。虚而不淈。蹱而俞出。多言數窮。不如守中。

    帛书乙本：

    天地不仁。以萬物爲芻狗。𦔻人不仁。〔以〕百姓爲芻狗。天地之間。其猶橐籥與。虚而不淈。勭而俞出。多言數窮。不如守中。

    \chapter{}
    王弼本：

    谷神不死。是謂玄牝。玄牝之門。是謂天地根。緜緜若存。用之不勤。

    河上公本：

    谷神不死。是謂玄牝。玄牝之門。是謂天地根。綿綿若存。用之不勤。

    帛书甲本：

    浴神〔不〕死。是胃玄牝。玄牝之門。是胃〔天〕地之根。緜緜呵若存。用之不堇。

    帛书乙本：

    浴神不死。是胃玄牝。玄牝之門。是胃天地之根。緜緜呵其若存。用之不堇。

    \chapter{}
    王弼本：

    天長地久。天地所以能長且久者。以其不自生。故能長生。是以聖人後其身而身先。外其身而身存。非以其無私邪。故能成其私。

    河上公本：

    天長地久。天地所以能長且久者。以其不自生。故能長生。是以聖人後其身而身先。外其身而身存。非以其無私耶。故能成其私。

    帛书甲本：

    天長地久。天地之所以能〔長〕且久者。以其不自生也。故能長生。是以聲人芮其身而身先。外其身而身存。不以其无〔私〕輿。故能成其私。

    帛书乙本：

    天長地久。天地之所以能長且久者。以其不自生也。故能長生。是以𦔻人退其身而身先。外其身而身先。外其身而身存。不以其无私輿。故能成其私。

    \chapter{}
    王弼本：

    上善若水。水善利萬物而不爭。處衆人之所惡。故幾於道。居善地。心善淵。與善仁。言善信。正善治。事善能。動善時。夫唯不爭。故無尤。

    河上公本：

    上善若水。水善利萬物而不爭。處衆人之所惡。故幾於道。居善地。心善淵。與善仁。言善信。正善治。事善能。動善時。夫唯不爭。故無尤。

    帛书甲本：

    上善治水。水善利萬物而有静。居衆之所惡。故幾於道矣。居善地。心善潚。予善信。正善治。事善能。蹱善時。夫唯不静。故无尤。

    帛书乙本：

    上善如水。水善利萬物而有争。居衆人之所亞。故幾於道矣。居善地。心善淵。予善天。言善信。正善治。事善能。動善時。夫唯不争。故无尤。

    \chapter{}
    王弼本：

    持而盈之。不如其已。揣而棁之。不可長保。金玉滿堂。莫之能守。富貴而驕。自遺其咎。功遂身退。天之道。

    河上公本：

    持而盈之。不知其已。揣而鋭之。不可長保。金玉滿堂。莫之能守。富貴而驕。自遺其咎。功成名遂身退。天之道。

    帛书甲本：

    㨁而盈之。不〔若其已。揣而〕兑☐之。〔不〕可長葆之。金玉盈室。莫之守也。貴富而䮦。自遺咎也。功述身芮。天〔之道也〕。

    帛书乙本：

    㨁而盈之。不若其已。𢵦而兑之。不可長葆也。金玉〔盈〕室。莫之能守也。貴富而驕。自遺咎也。功遂身退。天之道也。

    \chapter{}
    王弼本：

    載營魄抱一。能無離乎。專氣致柔。能嬰兒乎。滌除玄覽。能無疵乎。愛民治國。能無知乎。天門開闔。能無雌乎。明白四達。能無爲乎。生之畜之。生而不有。爲而不恃。長而不宰。是謂玄德。

    河上公本：

    載營魄抱一。能無離。專氣致柔。能嬰兒。滌除玄覽。能無疵。愛民治國。能無爲。天門開闔能爲雌。明白四達。能無知。生之畜之。生而不有。爲而不恃。長而不宰。是謂玄德。

    帛书甲本：

    〔載營柏抱一。能毋离乎。槫氣至柔〕。能嬰兒乎。脩除玄藍。能毋疵乎。〔愛民栝國。能毋以知乎〕。⋯⋯。生之畜之。生而弗〔有。長而弗宰也。是胃玄〕德。

    帛书乙本：

    載營柏抱一。能毋离乎。槫氣至柔。能嬰兒乎。脩除玄監。能毋有疵乎。愛民栝國。能毋以知乎。天門啟闔。能爲雌乎。明白四達。能毋以知乎。生之畜之。生而弗有。長而弗宰也。是胃玄德。

    \chapter{}
    王弼本：

    三十輻共一轂。當其無。有車之用。埏埴以爲器。當其無。有器之用。鑿户牖以爲室。當其無。有室之用。故有之以爲利。無之以爲用。

    河上公本：

    三十輻共一轂。當其無。有車之用。埏埴以爲器。當其無。有器之用。鑿户牖以爲室。當其無。有室之用。故有之以爲利。無之以爲用。

    帛书甲本：

    卅〔楅同一轂。當〕其无。〔有車〕之用〔也〕。𡑋埴爲器。當其无。有埴器〔之用也〕。〔鑿户牖〕。當其无。有〔室之〕用也。故有之以爲利。无之以爲用。

    帛书乙本：

    卅楅同一轂。當其无。有車之用也。𡑋埴而爲器。當其无。有埴器之用也。鑿户牖。當其无。有室之用也。故有之以爲利。无之以爲用。

    \chapter{}
    王弼本：

    五色令人目盲。五音令人耳聾。五味令人口爽。馳騁畋獵令人心發狂。難得之貨令人行妨。是以聖人爲腹不爲目。故去彼取此。

    河上公本：

    五色令人目盲。五音令人耳聾。五味令人口爽。馳騁田獵令人心發狂。難得之貨令人行妨。是以聖人爲腹不爲目。故去彼取此。

    帛书甲本：

    五色使人目明。馳騁田臘使人〔心發狂〕。難得之𧷴使人之行方。五味使人之口𠷹。五音使人之耳聾。是以聲人之治也。爲腹不〔爲目〕。故去罷耳此。

    帛书乙本：

    五色使人目盲。馳騁田臘使人心發狂。難得之貨使人之行仿。五味使人之口爽。五音使人耳〔聾〕。是以𦔻人之治也。爲腹而不爲目。故去彼而取此。

    \chapter{}
    王弼本：

    寵辱若驚。貴大患若身。何謂寵辱若驚。寵爲下得之若驚失之若驚。是謂寵辱若驚。何謂貴大患若身。吾所以有大患者。爲吾有身。及吾無身。吾有何患。故貴以身爲天下。若可寄天下。愛以身爲天下。若可託天下。

    河上公本：

    寵辱若驚。貴大患若身。何謂寵辱。〔寵爲上〕辱爲下得之若驚失之若驚。是謂寵辱若驚。何謂貴大患若身。吾所以有大患者。爲吾有身。及吾無身。吾有何患。故貴以身爲天下者。則可寄於天下。愛以身爲天下者。乃可以託於天下。

    帛书甲本：

    龍辱若驚。貴大梡若身。苛胃龍辱若驚。龍之爲下得之若驚失〔之〕若驚。是胃龍辱若驚。何胃貴大梡若身。吾所以有大梡者。爲吾有身也。及吾无身。有何梡。故貴爲身於爲天下。若可以𨒙天下矣。愛以身爲天下。女可以寄天下。

    帛书乙本：

    弄辱若驚。貴大患若身。何胃弄辱若驚。弄之爲下也得之若驚失之若驚。是胃弄辱若驚。何胃貴大患若身。吾所以有大患者。爲吾有身也。及吾無身。有何患。故貴爲身於爲天下。若可以橐天下〔矣〕。愛以身爲天下。女可以寄天下矣。

    \chapter{}
    王弼本：

    視之不見名曰夷。聽之不聞名曰希。搏之不得名曰微。此三者不可致詰。故混而爲一。其上不皦。其下不昧。繩繩不可名。復歸於無物。是謂無狀之狀。無物之象。是謂惚恍。迎之不見其首。隨之不見其後。執古之道。以御今之有。能知古始。是謂道紀。

    河上公本：

    視之不見名曰夷。聽之不聞名曰希。摶之不得名曰微。此三者不可致詰。故混而爲一。其上不皦。其下不昧。繩繩不可名。復歸於無物。是謂無狀之狀。無物之象。是爲忽恍。迎之不見其首。隨之不見其後。執古之道。以御今之有。以知古始。是謂道紀。

    帛书甲本：

    視之而弗見名之曰󱁚。聽之而弗聞名之曰希。捪之而弗得名之曰夷。三者不可至計。故𡇯〔而爲一〕。一者。其上不攸。其下不忽。尋尋呵不可名也。復歸於无物。是胃无狀之狀。无物之〔象。是胃沕望〕。〔隨而不見其後。迎〕而不見其首。執今之道。以御今之有。以知古始。是胃〔道紀〕。

    帛书乙本：

    視之而弗見〔名〕之曰微。聽之而弗聞命之曰希。捪之而弗得命之曰夷。三者不可至計。故𦀲而爲一。一者。其上不謬。其下不忽。尋尋呵不可命也。復歸於无物。是胃无狀之狀。无物之象。是胃沕望。隨而不見其後。迎而不見其首。執今之道。以御今之有。以知古始。是胃道紀。

    \chapter{}
    王弼本：

    古之善爲士者。微妙玄通。深不可識。夫唯不可識。故强爲之容。豫焉若冬涉川。猶兮若畏四鄰。儼兮其若容。涣兮若冰之將釋。敦兮其若樸。曠兮其若谷。混兮其若濁。孰能濁以靜之徐清。孰能安以久動之徐生。保此道者不欲盈。夫唯不盈。故能蔽不新成。

    河上公本：

    古之善爲士者。微妙玄通。深不可識。夫唯不可識。故强爲之容。與兮若冬涉川。猶兮若畏四隣。儼兮其若客。涣兮若冰之將釋。敦兮其若朴。曠兮其若谷。渾兮其若濁。孰能濁以〔止〕靜之徐清。孰能安以久動之徐生。保此道者不欲盈。夫唯不盈。故能蔽不新成。

    帛书甲本：

    〔古之善爲道者。微眇玄達〕。深不可志。夫唯不可志。故强爲之容。曰。與呵其若冬〔涉水。猶呵其若〕畏四〔𠳵。嚴呵〕其若客。涣呵其若淩澤。󱁜呵其若楃。湷〔呵其若濁。𣼥呵其〕若浴。濁而情之余清。女以重之余生。葆此道不欲盈。夫唯不欲〔盈。是以能𧝬而不〕成。

    帛书乙本：

    古之善爲道者。微眇玄達。深不可志。夫唯不可志。故强爲之容。曰。與呵其若冬涉水。猶呵其若畏四𠳵。嚴呵其若客。涣呵其若淩澤。沌呵其若樸。湷呵其若濁。𣼥呵其若浴。濁而静之徐清。女以重之徐生。葆此道〔不〕欲盈。是以能𧝬而不成。

    \chapter{}
    王弼本：

    致虚極。守靜篤。萬物並作。吾以觀復。夫物芸芸。各復歸其根。歸根曰靜。是謂復命。復命曰常。知常曰明。不知常。妄作。凶。知常容。容乃公。公乃王。王乃天。天乃道。道乃久。没身不殆。

    河上公本：

    至虚極。守靜篤。萬物並作。吾以觀其復。夫物芸芸。各復歸其根。歸根曰靜。是謂復命。復命曰常。知常曰明。不知常。妄作。凶。知常容。容乃公。公乃王。王乃天。天乃道。道乃久。没身不殆。

    帛书甲本：

    至虚極也。守情表也。萬物旁作。吾以觀其復也。天物雲雲。各復歸於其〔根〕。〔曰静〕。静。是胃復命。復命常也。知常明也。不知常。㠵。㠵作。兇。知常容。容乃公。公乃王。王乃天。天乃道。〔道乃久〕。沕身不怠。

    帛书乙本：

    至虚極也。守静督也。萬物旁作。吾以觀其復也。天物𥘟𥘟。各復歸於其根。曰静。静。是胃復命。復命常也。知常明也。不知常。芒。芒作。凶。知常容。容乃公。公乃王。〔王乃〕天。天乃道。道乃〔久〕。没身不殆。

    \chapter{}
    王弼本：

    太上。下知有之。其次親而譽之。其次畏之。其次侮之。信不足焉有不信焉。悠兮其貴言。功成事遂。百姓皆謂我自然。

    河上公本：

    太上。下知有之。其次親之譽之。其次畏之。其次侮之。信不足焉〔有不信焉〕。猶兮其貴言。功成事遂。百姓皆謂我自然。

    帛书甲本：

    太上。下知有之。其次親譽之。其次畏之。其下母之。信不足案有不信。〔猶呵〕其貴言也。成功遂事。而百省胃我自然。

    帛书乙本：

    太上。下知又〔之。其次〕親譽之。其次畏之。其下母之。信不足安有不信。猶呵其貴言也。成功遂事。而百姓胃我自然。

    \chapter{}
    王弼本：

    大道廢。有仁義。慧智出。有大僞。六親不和。有孝慈。國家昏亂。有忠臣。

    河上公本：

    大道廢。有仁義。智慧出。有大僞。六親不和。有孝慈。國家昬亂。有忠臣。

    帛书甲本：

    故大道廢。案有仁義。知快出。案有大僞。六親不和。案有畜兹。邦家𨴽亂。案有貞臣。

    帛书乙本：

    故大道廢。安有仁義。知慧出。安有〔大僞〕。六親不和。安又孝兹。國家𨴽亂。安有貞臣。

    \chapter{}
    王弼本：

    絶聖棄智。民利百倍。絶仁棄義。民復孝慈。絶巧棄利。盗賊無有。此三者。以爲文不足。故令有所屬。見素抱樸。少私寡欲。

    河上公本：

    絶聖棄智。民利百倍。絶仁棄義。民復孝慈。絶巧棄利。盗賊無有。此三者。以爲文不足。故令有所屬。見素抱朴。少私寡欲。

    帛书甲本：

    絶聲棄知。民利百負。絶仁棄義。民復畜兹。絶巧棄利。盗賊无有。見素抱〔樸。少私而寡欲〕。

    帛书乙本：

    絶𦔻棄知。而民利百倍。絶仁棄義。而民復孝兹。絶巧棄利。盗賊无有。見素抱樸。少私而寡欲。

    \chapter{}
    王弼本：

    絶學無憂。唯之與阿。相去幾何。善之與惡。相去若何。人之所畏。不可不畏。荒兮其未央哉。衆人熙熙。如享太牢。如春登臺。我獨泊兮其未兆。如嬰兒之未孩。儽儽兮若無所歸。衆人皆有餘。而我獨若遺。我愚人之心也哉。沌沌兮。俗人昭昭。我獨昏昏。俗人察察。我獨悶悶。澹兮其若海。飂兮若無止。衆人皆有以。而我獨頑似鄙。我獨異於人。而貴食母。

    河上公本：

    絶學無憂。唯之與阿。相去幾何。善之與惡。相去何若。人之所畏。不可不畏。荒兮其未央哉。衆人熙熙。如享太牢。如春登臺。我獨怕兮其未兆。如嬰兒之未孩。乘乘兮若無所歸。衆人皆有餘。而我獨若遺。我愚人之心也哉。沌沌兮。俗人昭昭。我獨若昬。俗人察察。我獨悶悶。忽兮若海。漂兮若無所止。衆人皆有以。而我獨頑似鄙。我獨與人異也。而貴食母。

    帛书甲本：

    ⋯⋯。唯與訶。其相去幾何。美與惡。其相去何若。人之〔所畏〕。亦不〔可以不畏人〕。〔朢呵其未央才〕。衆人巸巸。若鄉於大牢。而春登臺。我泊焉未佻。若〔嬰兒未咳〕。纍呵如〔无所歸〕。〔衆人〕皆有餘。我獨遺。我禺人之心也。惷惷呵。鬻〔人昭昭。我獨若〕󱁝呵。鬻人蔡蔡。我獨𨴽𨴽呵。忽呵其若〔海〕。朢呵其若无所止。〔衆人皆有以。我獨䦎〕以悝。我欲獨異於人。而貴食母。

    帛书乙本：

    絶學无憂。唯與呵。其相去幾何。美與亞。其相去何若。人之所畏。亦不可以不畏人。朢呵其未央才。衆人巸巸。若鄉於大牢。而春登臺。我博焉未垗。若嬰兒未咳。纍呵似无所歸。衆人皆又余。我愚人之心也。湷湷呵。鬻人昭昭。我獨若𨴽呵。鬻人察察。我獨閩閩呵。沕呵其若海。朢呵若无所止。衆人皆有以。我獨䦎以鄙。吾欲獨異於人。而貴食母。

    \chapter{}
    王弼本：

    孔德之容。惟道是從。道之爲物。惟恍惟惚。惚兮恍兮。其中有象。恍兮惚兮。其中有物。窈兮冥兮。其中有精。其精甚真。其中有信。自古及今。其名不去。以閲衆甫。吾何以知衆甫之狀哉。以此。

    河上公本：

    孔德之容。唯道是從。道之爲物。唯怳唯忽。忽兮怳兮。其中有象。怳兮忽兮。其中有物。窈兮冥兮。其中有精。其精甚真。其中有信。自古及今。其名不去。以閲衆甫。吾何以知衆甫之然哉。以此。

    帛书甲本：

    孔德之容。唯道是從。道之物。唯朢唯忽。〔沕呵朢〕呵。中有象呵。朢呵忽呵。中有物呵。𣾧呵鳴呵。中有請吔。其請甚真。其中〔有信〕。自今及古。其名不去。以順衆𠇑。吾何以知衆𠇑之然。以此。

    帛书乙本：

    孔德之容。唯道是從。道之物。唯朢唯沕。沕呵朢呵。中又象呵。朢呵沕呵。中有物呵。幼呵冥呵。其中有請呵。其請甚真。其中有信。自今及古。其名不去。以順衆父。吾何以知衆父之然也。以此。

    \chapter{}
    王弼本：

    曲則全。枉則直。窪則盈。敝則新。少則得。多則惑。是以聖人抱一爲天下式。不自見故明。不自是故彰。不自伐故有功。不自矜故長。夫唯不爭。故天下莫能與之爭。古之所謂曲則全者。豈虚言哉。誠全而歸之。

    河上公本：

    曲則全。枉則直。窪則盈。弊則新。少則得。多則惑。是以聖人抱一爲天下式。不自見故明。不自是故彰。不自伐故有功。不自矜故長。夫唯不爭。故天下莫能與之爭。古之所謂曲則全者。豈虚言哉。誠全而歸之。

    帛书甲本：

    曲則金。枉則定。洼則盈。敝則新。少則得。多則惑。是以聲人執一以爲天下牧。不〔自〕視故明。不自見故章。不自伐故有功。弗矜故能長。夫唯不争。故莫能與之争。古〔之所胃曲全者。幾〕語才。誠金歸之。

    帛书乙本：

    曲則全。汪則正。洼則盈。𧝬則新。少則得。多則惑。是以𦔻人執一以爲天下牧。不自視故章。不自見也故明。不自伐故有功。弗矜故能長。夫唯不争。故莫能與之争。古之所胃曲全者。幾語才。誠全歸之。

    \chapter{}
    王弼本：

    希言自然。故飄風不終朝。驟雨不終日。孰爲此者。天地。天地尚不能久。而況於人乎。故從事於道者。道者同於道。德者同於德。失者同於失。同於道者。道亦樂得之。同於德者。德亦樂得之。同於失者。失亦樂得之。信不足焉有不信焉。

    河上公本：

    希言自然。飄風不終朝。驟雨不終日。孰爲此者。天地。天地尚不能久。而况於人乎。故從事於道者。道者同於道。德者同於德。失者同於失。同於道者。道亦樂得之。同於德者。德亦樂得之。同於失者。失亦樂失之。信不足焉有不信焉〔二六〕。

    帛书甲本：

    希言自然。飄風不冬朝。暴雨不冬日。孰爲此。天地〔而弗能久。有兄於人乎〕。故從事而道者同於道。德者同於德。者者同於失。同〔於德者〕。道亦德之。同於〔失〕者。道亦失之。

    帛书乙本：

    希言自然。𠠕風不冬朝。暴雨不冬日。孰爲此。天地而弗能久。有兄於人乎。故從事而道者同於道。德者同於德。失者同於失。同於德者。道亦德之。同於失者。道亦失之。

    \chapter{}
    王弼本：

    企者不立。跨者不行。自見者不明。自是者不彰。自伐者無功。自矜者不長。其在道也。曰餘食贅行。物或惡之。故有道者不處。

    河上公本：

    企者不立。跨者不行。自見者不明。自是者不彰。自伐者無功。自矜者不長。其在道也。曰餘食贅行。物或惡之。故有道者不處。

    帛书甲本：

    炊者不立。自視不章。〔自〕見者不明。自伐者无功。自矜者不長。其在道。曰𥺌食贅行。物或惡之。故有欲者〔弗〕居。

    帛书乙本：

    炊者不立。自視不章。〔自〕見者不明。自伐者无功。自矜者不長。其在道也。曰𥺌食贅行。物或亞之。故有欲者弗居。

    \chapter{}
    王弼本：

    有物混成。先天地生。寂兮寥兮。獨立不改。周行而不殆。可以爲天下母。吾不知其名。字之曰道。强爲之名曰大。大曰逝。逝曰遠。遠曰反。故道大。天大。地大。王亦大。域中有四大。而王居其一焉。人法地。地法天。天法道。道法自然。

    河上公本：

    有物混成。先天地生。寂兮寥兮。獨立而不改。周行而不殆。可以爲天下母。吾不知其名。字之曰道。强爲之名曰大。大曰逝。逝曰遠。遠曰反。故道大。天大。地大。王亦大。域中有四大。而王居其一焉。人法地。地法天。天法道。法自然。

    帛书甲本：

    有物昆成。先天地生。繡呵繆呵。獨立〔而不󱁡〕。可以爲天地母。吾未知其名。字之曰道。吾强爲之名曰大。大曰筮。筮曰〔遠。遠曰反〕。〔道大〕。天大。地大。王亦大。國中有四大。而王居一焉。人法地。地法〔天。天法道。道法自然〕。

    帛书乙本：

    有物昆成。先天地生。蕭呵漻呵。獨立而不󱁡。可以爲天地母。吾未知其名也。字之曰道。吾强爲之名曰大。大曰筮。筮曰遠。遠曰反。道大。天大。地大。王亦大。國中有四大。而王居一焉。人法地。地法天。天法道。道法自然。

    \chapter{}
    王弼本：

    重爲輕根。靜爲躁君。是以聖人終日行不離輜重。雖有榮觀燕處超然。奈何萬乘之主。而以身輕天下。輕則失本。躁則失君。

    河上公本：

    重爲輕根。靜爲躁君。是以聖人終日行不離輜重。雖有榮觀燕處超然。奈何萬乘之主。而以身輕天下。輕則失臣。躁則失君。

    帛书甲本：

    〔重〕爲巠根。清爲趮君。是以君子衆日行。不蘺其甾重。唯有環官燕處〔則昭〕若。若何萬乘之王。而以身巠於天下。巠則失本。趮則失君。

    帛书乙本：

    重爲輕根。静爲趮君。是以君子冬日行。不遠其甾重。雖有環官燕處則昭若。若何萬乘之王。而以身輕於天下。輕則失本。趮則失君。

    \chapter{}
    王弼本：

    善行無轍迹。善言無瑕讁。善數不用籌策。善閉無關楗而不可開。善結無繩約而不可解。是以聖人常善救人。故無棄人。常善救物。故無棄物。是謂襲明。故善人者。不善人之師。不善人者。善人之資。不貴其師。不愛其資。雖智大迷。是謂要妙。

    河上公本：

    善行無轍迹。善言無瑕讁。善計不用籌策。善閉無關楗而不可開。善結無繩約而不可解。是以聖人常善救人。故無棄人。常善救物。故無棄物。是謂襲明。故善人者。不善人之師。不善人者。善人之資。不貴其師。不愛其資。雖智大迷。是謂要妙。

    帛书甲本：

    善行者无勶迹。〔善〕言者无瑕適。善數者不以檮𥮥。善閉者无󱁥籥而不可啓也。善結者〔无𦄿〕約而不可解也。是以聲人恆善㤹人。而无棄人。物无棄財。是胃𢘽明。故善〔人。善人〕之師。不善人。善人之齎也。不貴其師。不愛其齎。唯知乎大眯。是胃眇要。

    帛书乙本：

    善行者无達迹。善言者无瑕適。善數者不用檮󱁦。善閉者无關籥而不可啓也。善結者无𦄿約而不可解也。是以𦔻人恆善㤹人。而无棄人。物无棄財。是胃曳明。故善人。善人之師。不善人。善人之資也。不貴其師。不愛其資。雖知乎大迷。是胃眇要。

    \chapter*{参考文献}
    《郭店楚簡老子集釋》。彭裕商、吴毅强 集釋。巴蜀書社。

    《帛書老子校注》。高明 撰。中華書局。

    《老子道德經河上公章句》。王卡 點校。中華書局。

    《老子道德經注校釋》。樓宇烈 校釋。中華書局。
\end{document}
