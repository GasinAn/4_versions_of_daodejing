\documentclass[a4paper]{ctexart}
\usepackage{geometry}
\geometry{a5paper}
\title{通假字集录}
\author{安梯西登}
\date{}
\begin{document}
    \maketitle

    妙：眇

    有：又

    徼：噭

    謂：胃

    惡：亞

    斯：訾

    音：意

    隨：隋

    聖：聲、𦔻

    作：昔

    辭：始

    恃：志、侍

    智：知

    淵：潚

    似：始

    挫：銼

    銳：兑

    紛：芬

    姓：省

    屈：淈

    動：蹱、勭、重

    愈：俞

    谷：浴

    勤：堇

    退：芮

    爭：静、争

    持：㨁

    揣：𢵦

    保：葆

    驕：䮦

    遂：述

    魄：柏

    離：离

    專：槫

    致：至

    滌：脩

    覽：藍、監

    治：栝

    埏：𡑋

    盲：明

    獵：臘

    貨：𧷴

    妨：方、仿

    爽：𠷹

    彼：罷

    寵：龍、弄

    患：梡

    何：苛

    託：𨒙、橐

    微：󱁚

    名：命

    詰：計

    混：𡇯、𦀲

    皦：攸、謬

    昧：忽

    惚：沕
    
    恍：望

    識：志

    豫：與

    鄰：𠳵

    釋：澤

    敦：󱁜、沌

    曠：𣼥

    混：湷

    靜：情

    安：女

    徐：余

    蔽：𧝬

    篤：督

    並：旁

    妄：㠵、芒

    没：沕
    
    殆：怠

    侮：母

    孝：畜

    慈：兹

    昏：𨴽、󱁝

    哉：才

    熙：巸

    泊：博

    兆：佻、垗

    餘：余

    沌：惷、湷

    俗：鬻

    察：蔡

    悶：𨴽

    頑：䦎

    \section{}
    王弼本：

    孔德之容。惟道是從。道之爲物。惟恍惟惚。惚兮恍兮。其中有象。恍兮惚兮。其中有物。窈兮冥兮。其中有精。其精甚真。其中有信。自古及今。其名不去。以閲衆甫。吾何以知衆甫之狀哉。以此。

    河上公本：

    孔德之容。唯道是從。道之爲物。唯怳唯忽。忽兮怳兮。其中有象。怳兮忽兮。其中有物。窈兮冥兮。其中有精。其精甚真。其中有信。自古及今。其名不去。以閲衆甫。吾何以知衆甫之然哉。以此。

    帛书甲本：

    孔德之容。唯道是從。道之物。唯朢唯忽。〔沕呵朢〕呵。中有象呵。朢呵忽呵。中有物呵。𣾧呵鳴呵。中有請吔。其請甚真。其中〔有信〕。自今及古。其名不去。以順衆𠇑。吾何以知衆𠇑之然。以此。

    帛书乙本：

    孔德之容。唯道是從。道之物。唯朢唯沕。沕呵朢呵。中又象呵。朢呵沕呵。中有物呵。幼呵冥呵。其中有請呵。其請甚真。其中有信。自今及古。其名不去。以順衆父。吾何以知衆父之然也。以此。

    \section{}
    王弼本：

    曲則全。枉則直。窪則盈。敝則新。少則得。多則惑。是以聖人抱一爲天下式。不自見故明。不自是故彰。不自伐故有功。不自矜故長。夫唯不爭。故天下莫能與之爭。古之所謂曲則全者。豈虚言哉。誠全而歸之。

    河上公本：

    曲則全。枉則直。窪則盈。弊則新。少則得。多則惑。是以聖人抱一爲天下式。不自見故明。不自是故彰。不自伐故有功。不自矜故長。夫唯不爭。故天下莫能與之爭。古之所謂曲則全者。豈虚言哉。誠全而歸之。

    帛书甲本：

    曲則金。枉則定。洼則盈。敝則新。少則得。多則惑。是以聲人執一以爲天下牧。不〔自〕視故明。不自見故章。不自伐故有功。弗矜故能長。夫唯不争。故莫能與之争。古〔之所胃曲全者。幾〕語才。誠金歸之。

    帛书乙本：

    曲則全。汪則正。洼則盈。𧝬則新。少則得。多則惑。是以𦔻人執一以爲天下牧。不自視故章。不自見也故明。不自伐故有功。弗矜故能長。夫唯不争。故莫能與之争。古之所胃曲全者。幾語才。誠全歸之。

    \section{}
    王弼本：

    希言自然。故飄風不終朝。驟雨不終日。孰爲此者。天地。天地尚不能久。而況於人乎。故從事於道者。道者同於道。德者同於德。失者同於失。同於道者。道亦樂得之。同於德者。德亦樂得之。同於失者。失亦樂得之。信不足焉有不信焉。

    河上公本：

    希言自然。飄風不終朝。驟雨不終日。孰爲此者。天地。天地尚不能久。而况於人乎。故從事於道者。道者同於道。德者同於德。失者同於失。同於道者。道亦樂得之。同於德者。德亦樂得之。同於失者。失亦樂失之。信不足焉有不信焉。

    帛书甲本：

    希言自然。飄風不冬朝。暴雨不冬日。孰爲此。天地〔而弗能久。有兄於人乎〕。故從事而道者同於道。德者同於德。者者同於失。同〔於德者〕。道亦德之。同於〔失〕者。道亦失之。

    帛书乙本：

    希言自然。𠠕風不冬朝。暴雨不冬日。孰爲此。天地而弗能久。有兄於人乎。故從事而道者同於道。德者同於德。失者同於失。同於德者。道亦德之。同於失者。道亦失之。

    \section{}
    王弼本：

    企者不立。跨者不行。自見者不明。自是者不彰。自伐者無功。自矜者不長。其在道也。曰餘食贅行。物或惡之。故有道者不處。

    河上公本：

    企者不立。跨者不行。自見者不明。自是者不彰。自伐者無功。自矜者不長。其在道也。曰餘食贅行。物或惡之。故有道者不處。

    帛书甲本：

    炊者不立。自視不章。〔自〕見者不明。自伐者无功。自矜者不長。其在道。曰𥺌食贅行。物或惡之。故有欲者〔弗〕居。

    帛书乙本：

    炊者不立。自視不章。〔自〕見者不明。自伐者无功。自矜者不長。其在道也。曰𥺌食贅行。物或亞之。故有欲者弗居。

    \section{}
    王弼本：

    有物混成。先天地生。寂兮寥兮。獨立不改。周行而不殆。可以爲天下母。吾不知其名。字之曰道。强爲之名曰大。大曰逝。逝曰遠。遠曰反。故道大。天大。地大。王亦大。域中有四大。而王居其一焉。人法地。地法天。天法道。道法自然。

    河上公本：

    有物混成。先天地生。寂兮寥兮。獨立而不改。周行而不殆。可以爲天下母。吾不知其名。字之曰道。强爲之名曰大。大曰逝。逝曰遠。遠曰反。故道大。天大。地大。王亦大。域中有四大。而王居其一焉。人法地。地法天。天法道。道法自然。

    帛书甲本：

    有物昆成。先天地生。繡呵繆呵。獨立〔而不󱁡〕。可以爲天地母。吾未知其名。字之曰道。吾强爲之名曰大。大曰筮。筮曰〔遠。遠曰反〕。〔道大〕。天大。地大。王亦大。國中有四大。而王居一焉。人法地。地法〔天。天法道。道法自然〕。

    帛书乙本：

    有物昆成。先天地生。蕭呵漻呵。獨立而不󱁡。可以爲天地母。吾未知其名也。字之曰道。吾强爲之名曰大。大曰筮。筮曰遠。遠曰反。道大。天大。地大。王亦大。國中有四大。而王居一焉。人法地。地法天。天法道。道法自然。

    楚简甲本：

    又（有）󶴷蟲城（成）。先天󶴵（地）生。敓󶴸（穆）。蜀（獨）立不亥（改）。可以爲天下母。未智（知）其名。󼼐（字）之曰道。󼾲（吾）󶴔（强）爲之名曰大。大曰󶴹。󶴹曰󶴿〈遠〉。󶴿〈遠〉曰反（返）。天大。󶴵（地）大。道大。王亦大。󶴺（域）中又（有）四大安（焉）。王󶵀（居）一安（焉）。人灋󶴵（地）。󶴵（地）灋天。天灋道。道灋自肰（然）。

    \section{}
    王弼本：

    重爲輕根。靜爲躁君。是以聖人終日行不離輜重。雖有榮觀燕處超然。奈何萬乘之主。而以身輕天下。輕則失本。躁則失君。

    河上公本：

    重爲輕根。靜爲躁君。是以聖人終日行不離輜重。雖有榮觀燕處超然。奈何萬乘之主。而以身輕天下。輕則失臣。躁則失君。

    帛书甲本：

    〔重〕爲巠根。清爲趮君。是以君子衆日行。不蘺其甾重。唯有環官燕處〔則昭〕若。若何萬乘之王。而以身巠於天下。巠則失本。趮則失君。

    帛书乙本：

    重爲輕根。静爲趮君。是以君子冬日行。不遠其甾重。雖有環官燕處則昭若。若何萬乘之王。而以身輕於天下。輕則失本。趮則失君。

    \section{}
    王弼本：

    善行無轍迹。善言無瑕讁。善數不用籌策。善閉無關楗而不可開。善結無繩約而不可解。是以聖人常善救人。故無棄人。常善救物。故無棄物。是謂襲明。故善人者。不善人之師。不善人者。善人之資。不貴其師。不愛其資。雖智大迷。是謂要妙。

    河上公本：

    善行無轍迹。善言無瑕讁。善計不用籌策。善閉無關楗而不可開。善結無繩約而不可解。是以聖人常善救人。故無棄人。常善救物。故無棄物。是謂襲明。故善人者。不善人之師。不善人者。善人之資。不貴其師。不愛其資。雖智大迷。是謂要妙。

    帛书甲本：

    善行者无勶迹。〔善〕言者无瑕適。善數者不以檮𥮥。善閉者无󱁥籥而不可啓也。善結者〔无𦄿〕約而不可解也。是以聲人恆善㤹人。而无棄人。物无棄財。是胃𢘽明。故善〔人。善人〕之師。不善人。善人之齎也。不貴其師。不愛其齎。唯知乎大眯。是胃眇要。

    帛书乙本：

    善行者无達迹。善言者无瑕適。善數者不用檮󱁦。善閉者无關籥而不可啓也。善結者无𦄿約而不可解也。是以𦔻人恆善㤹人。而无棄人。物无棄財。是胃曳明。故善人。善人之師。不善人。善人之資也。不貴其師。不愛其資。雖知乎大迷。是胃眇要。

    \section{}
    王弼本：

    知其雄。守其雌。爲天下谿。爲天下谿。常德不離。復歸於嬰兒。知其白。守其黑。爲天下式。爲天下式。常德不忒。復歸於無極。知其榮。守其辱。爲天下谷。爲天下谷。常德乃足。復歸於樸。樸散則爲器。聖人用之則爲官長。故大制不割。

    河上公本：

    知其雄。守其雌。爲天下谿。爲天下谿。常德不離。復歸於嬰兒。知其白。守其黑。爲天下式。爲天下式。常德不忒。復歸於無極。知其榮。守其辱。爲天下谷。爲天下谷。常德乃足。復歸於朴。朴散則爲器。聖人用之則爲官長。故大制不割。

    帛书甲本：

    知其雄。守其雌。爲天下溪。爲天下溪。恆德不雞。恆德不雞。復歸嬰兒。知其日。守其辱。爲天下浴。爲天下浴。恆德乃〔足〕。恒德乃〔足。復歸於樸〕。知其。守其黑。爲天下式。爲天下式。恒德不貣。恒德不貣。復歸於无極。楃散〔則爲器。𦔻〕人用則爲官長。夫大制无割。

    帛书乙本：

    知其雄。守其雌。爲天下雞。爲天下雞。恆德不离。恆德不离。復〔歸於嬰兒〕。〔知〕其白。守其辱。爲天下浴。爲天下浴。恒德乃足。恆德乃足。復歸於樸。知其白。守其黑。爲天下式。爲天下式。恒德不貸。恒德不貸。復歸於无極。樸散則爲器。𦔻人用則爲官長。夫大制无割。

    \section{}
    王弼本：

    將欲取天下而爲之。吾見其不得已。天下神器。不可爲也。爲者敗之。執者失之。故物或行或隨。或歔或吹。或强或羸。或挫或隳。是以聖人去甚。去奢。去泰。

    河上公本：

    將欲取天下而爲之。吾見其不得已。天下神器。不可爲也。爲者敗之。執者失之。故物或行或隨。或呴或吹。或强或羸。或載或隳。是以聖人去甚。去奢。去泰。

    帛书甲本：

    將欲取天下而爲之。吾見其弗〔得已。夫天下神〕器也。非可爲者也。爲者敗之。執者失之。物或行或隨。或炅或〔䂳。或强或羸〕。或杯或撱。是以聲人去甚。去大。去楮。

    帛书乙本：

    將欲取〔天下而爲之。吾見其弗〕得已。夫天下神器也。非可爲者也。爲之者敗之。執之者失之。故物或行或隋。或熱或䂳。或陪或墮。是以𦔻人去甚。去大。去諸。

    \section{}
    王弼本：

    以道佐人主者。不以兵强天下。其事好還。師之所處。荆棘生焉。大軍之後。必有凶年。善有果而已。不敢以取强。果而勿矜。果而勿伐。果而勿驕。果而不得已。果而勿强。物壯則老。是謂不道。不道早已。

    河上公本：

    以道佐人主者。不以兵强天下。其事好還。師之所處。荆棘生焉。大軍之後。必有凶年。善者果而已。不敢以取强。果而勿矜。果而勿伐。果而勿驕。果而不得已。果而勿强。物壯則老。是謂不道。不道早已。

    帛书甲本：

    以道佐人主。不以兵〔强於〕天下。〔其事好還。師之〕所居。楚朸生之。善者果而已矣。毋以取强焉。果而毋䮦。果而勿矜。果而〔勿伐〕。果而毋得已居。是胃〔果〕而不强。物壯而老。是胃之不道。不道蚤已。

    帛书乙本：

    以道佐人主。不以兵强於天下。其〔事好還。師之所居。楚〕棘生之。善者果而已矣。毋以取强焉。果而毋驕。果而勿矜。果〔而勿〕伐。果而毋得已居。是胃果而强。物壯而老。胃之不道。不道蚤已。

    楚简甲本：

    以𧗟（道）差（佐）人宔（主）者。不谷（欲）以兵󶴘（強）於天下。善者果而已。不以取強。果而弗癹（伐）。果而弗喬（驕）。果而弗󶴙（矜）。是胃（謂）果而弗󶴘（強）。其事好長。

    \section{}
    王弼本：

    夫佳兵者。不祥之器。物或惡之。故有道者不處。君子居則貴左。用兵則貴右。兵者。不祥之器。非君子之器。不得已而用之。恬淡爲上。勝而不美。而美之者。是樂殺人。夫樂殺人者。則不可以得志於天下矣。吉事尚左。凶事尚右。偏將軍居左。上將軍居右。言以喪禮處之。殺人之衆。以哀悲泣之。戰勝。以喪禮處之。

    河上公本：

    夫佳兵〔者〕。不祥之器。物或惡之。故有道者不處。君子居則貴左。用兵則貴右。兵者。不祥之器。非君子之器。不得已而用之。恬惔爲上。勝而不美。而美之者。是樂殺人。夫樂殺人者。則不可以得志於天下矣。吉事尚左。凶事尚右。偏將軍居左。上將軍居右。言以喪禮處之。殺人衆多。以悲哀泣之。戰勝。以喪禮處之。

    帛书甲本：

    夫兵者。不祥之器〔也〕。物或惡之。故有欲者弗居。君子居則貴左。用兵則貴右。故兵者非君子之器也。〔兵者〕不祥之器也。不得已而用之。銛襲爲上。勿美也。若美之。是樂殺人也。夫樂殺人。不可以得志於天下矣。是以吉事上左。喪事上右。是以便將軍居左。上將軍居右。言以喪禮居之也。殺人衆。以悲依立之。戰勝。以喪禮處之。

    帛书乙本：

    夫兵者。不祥之器也。物或亞〔之。故有欲者弗居〕。〔君子〕居則貴左。用兵則貴右。故兵者非君子之器。兵者不祥〔之〕器也。不得已而用之。銛𢤱爲上。勿美也。若美之。是樂殺人也。夫樂殺人。不可以得志於天下矣。是以吉事〔上左。喪事上右〕。是以偏將軍居左。而上將軍居右。言以喪禮居之也。殺〔人衆。以悲依〕立之。〔戰〕朕。而以喪禮處之。

    楚简丙本：

    君子居則貴左。甬（用）兵則貴右。古（故）曰兵者☐☐☐☐☐☐得已而甬（用）之。銛󶵩爲上。弗󶴴（美）也。󶵪〈美〉之。是樂殺人。夫樂☐☐☐以得志於天下。古（故）吉事上左。喪事上右。是以卞（偏）𨟻（將）軍居左。上𨟻（將）軍居右。言以喪豊（禮）居之也。古（故）殺☐（人）☐（眾）則以𢙇（哀）悲位（蒞）之。戰󼡲（勝）喪豊（禮）居之。

    \section{}
    王弼本：

    道常無名。樸雖小。天下莫能臣也。侯王若能守之。萬物將自賓。天地相合以降甘露。民莫之令而自均。始制有名。名亦既有。夫亦將知止。知止可以不殆。譬道之在天下。猶川谷之於江海。

    河上公本：

    道常無名。朴雖小。天下不敢臣。侯王若能守之。萬物將自賓。天地相合以降甘露。民莫之令而自均。始制有名。名亦既有。天亦將知之。知之所以不殆。譬道之在天下。猶川谷之與江海。

    帛书甲本：

    道恆无名。握唯〔小。而天下弗敢臣。侯〕王若能守之。萬物將自賓。天地相谷。以俞甘洛。民莫之〔令而自均〕焉。始制有〔名。名亦既〕有。夫〔亦將知止。知止〕所以不〔殆〕。俾道之在〔天下也。猶小〕浴之與江海也。

    帛书乙本：

    道恆无名。樸唯小。而天下弗敢臣。侯王若能守之。萬物將自賓。天地相合。以俞甘洛。〔民莫之〕令而自均焉。始制有名。名亦既有。夫亦將知止。知止所以不殆。卑〔道之〕在天下也。猶小浴之與江海也。

    楚简甲本：

    道𠄨（恒）亡名。僕（樸）唯（雖）妻（細）。天󶴵（地）弗敢臣。侯王女（如）能獸（守）之。萬勿（物）𨟻（將）自󵦐（賓）。

    天󶴵（地）相合也。以逾（逾）甘𩂣（露）。民莫之命（令）天〈而〉自均安。󶴪（始）折（制）有名。名亦既又（有）。夫亦𨟻（將）智（知）𣥕（止）。智（知）𣥕（止）所以不󶴪（殆）。卑（譬）道之在天下也。猷（猶）少（小）浴（谷）之與江𣳠（海）。

    \section{}
    王弼本：

    知人者智。自知者明。勝人者有力。自勝者强。知足者富。强行者有志。不失其所者久。死而不亡者壽。

    河上公本：

    知人者智。自知者明。勝人者有力。自勝者强。知足者富。强行者有志。不失其所者久。死而不亡者壽。

    帛书甲本：

    知人者知也。自知〔者明也。朕人〕者有力也。自勝者〔强也〕。〔知足者富〕也。强行者有志也。不失其所者久也。死不忘者壽也。

    帛书乙本：

    知人者知也。自知明也。朕人者有力也。自朕者强也。知足者富也。强行者有志也。不失其所者久也。死而不忘者壽也。

    \section{}
    王弼本：

    大道氾兮。其可左右。萬物恃之而生而不辭。功成不名有。衣養萬物而不爲主。常無欲。可名於小。萬物歸焉而不爲主。可名爲大。以其終不自爲大。故能成其大。

    河上公本：

    大道氾兮。其可左右。萬物恃之而生而不辭。功成〔而〕不名有。愛養萬物而不爲主。常無欲。可名於小。萬物歸焉而不爲主。可名爲大。是以聖人終不爲大。故能成其大。

    帛书甲本：

    道〔渢呵。其可左右也。成功〕遂事而弗名有也。萬物歸焉而弗爲主。則恒无欲也。可名於小。萬物歸焉〔而弗〕爲主。可名於大。是〔以〕聲人之能成大也。以其不爲大也。故能成大。

    帛书乙本：

    道渢呵。其可左右也。成功遂〔事而〕弗名有也。萬物歸焉而弗爲主。則恒无欲也。可名於小。萬物歸焉而弗爲主。可命於大。是以𦔻人之能成大也。以其不爲大也。故能成大。

    \section{}
    王弼本：

    執大象。天下往。往而不害。安平太。樂與餌。過客止。道之出口。淡乎其無味。視之不足見。聽之不足聞。用之不足既。

    河上公本：

    執大象。天下往。往而不害。安平太。樂與餌。過客止。道之出口。淡乎其無味。視之不足見。聽之不足聞。用之不可既。

    帛书甲本：

    執大象。〔天下〕往。往而不害。安平太。樂與餌。過格止。故道之出言也。曰談呵其无味也。〔視之〕不足見也。聽之不足聞也。用之不可既也。

    帛书乙本：

    執大象。天下往。往而不害。安平太。樂與〔餌〕。過格止。故道之出言也。曰淡呵其无味也。視之不足見也。聽之不足聞也。用之不可既也。

    楚简丙本：

    埶大象。天下往。往而不害。安坪（平）大。樂與餌。󶵨（過）客止。古（故）道☐☐☐。啖可（呵）其無味也。視之不足見。聖（聽）之不足𦖞（聞）。而不可既也。

    \section{}
    王弼本：

    將欲歙之。必固張之。將欲弱之。必固强之。將欲廢之。必固興之。將欲奪之。必固與之。是謂微明。柔弱勝剛强。魚不可脱於淵。國之利器不可以示人。

    河上公本：

    將欲噏之。必固張之。將欲弱之。必固强之。將欲廢之。必固興之。將欲奪之。必固與之。是謂微明。柔弱勝剛强。魚不可脱於淵。國之利器不可以示人。

    帛书甲本：

    將欲拾之。必古張之。將欲弱之。〔必古〕强之。將欲去之。必古與之。將欲奪之。必古予之。是胃微明。󱁩弱勝强。魚不〔可〕脱於潚。邦利器不可以視人。

    帛书乙本：

    將欲㩉之。必古張之。將欲弱之。必古强之。將欲去之。必古與之。將欲奪之。必古予〔之〕。是胃微明。柔弱朕强。魚不可説於淵。國利器不可以示人。

    \section{}
    王弼本：

    道常無爲而無不爲。侯王若能守之。萬物將自化。化而欲作。吾將鎮之以無名之樸。無名之樸。夫亦將無欲。不欲以靜。天下將自定。

    河上公本：

    道常無爲而無不爲。侯王若能守〔之〕。萬物將自化。化而欲作。吾將鎮之以無名之朴。無名之朴。亦將不欲。不欲以靜。天下將自定。

    帛书甲本：

    道恒无名。侯王若守之。萬物將自𢡺。𢡺而欲〔作。吾將闐之以无〕名之楃。〔闐之以〕无名之楃。夫將不辱。不辱以情。天地將自正。

    帛书乙本：

    道恒无名。侯王若能守之。萬物將自化。化而欲作。吾將闐之以无名之樸。闐之以无名之樸。夫將不辱。不辱以静。天地將自正。道二千四百廿六。

    楚简甲本:

    𧗟（道）𠄨（恒）亡爲也。侯王能守之。而萬勿（物）𨟻（將）自𢠿（化）。𢠿（化）而𨿜（欲）󶴮（作）。𨟻（將）貞（鎮）之以亡名之󶴯（樸）。夫亦𨟻（將）智（知）足。智（知）足以朿（靜）。萬勿（物）𨟻（將）自定。

    \section{}
    王弼本：

    上德不德。是以有德。下德不失德。是以無德。上德無爲而無以爲。下德爲之而有以爲。上仁爲之而無以爲。上義爲之而有以爲。上禮爲之而莫之應。則攘臂而扔之。故失道而後德。失德而後仁。失仁而後義。失義而後禮。夫禮者。忠信之薄而亂之首。前識者。道之華而愚之始。是以大丈夫處其厚。不居其薄。處其實。不居其華。故去彼取此。

    河上公本：

    上德不德。是以有德。下德不失德。是以無德。上德無爲而無以爲。下德爲之而有以爲。上仁爲之而無以爲。上義爲之而有以爲。上禮爲之而莫之應。則攘臂而仍之。故失道而後德。失德而後仁。失仁而後義。失義而後禮。夫禮者。忠信之薄而亂之首。前識者。道之華而愚之始。是以大丈夫處其厚。不處其薄。處其實。不處其華。故去彼取此。

    帛书甲本：

    〔上德不德。是以有德。下德不失德。是以无〕德。上德无〔爲而〕无以爲也。上仁爲之〔而无〕以爲也。上義爲之而有以爲也。上禮〔爲之而莫之𤻮也。則〕攘臂而乃之。故失道而后德。失德而后仁。失仁而后義。〔失義而句禮。夫禮者。忠信之泊也〕。而亂之首也。〔前識者〕。道之華也。而愚之首也。是以大丈夫居其厚而不居其泊。居其實不居其華。故去皮取此。

    帛书乙本：

    上德不德。是以有德。下德不失德。是以无德。上德无爲而无以爲也。上仁爲之而无以爲也。上德爲之而有以爲也。上禮爲之而莫之𤻮也。則攘臂而乃之。故失道而后德。失德而句仁。失仁而句義。失義而句禮。夫禮者。忠信之泊也。而亂之首也。前識者。道之華也。而愚之首也。是以大丈夫居〔其厚而不〕居其泊。居其實而不居其華。故去罷而取此。

    \section{}
    王弼本：

    昔之得一者。天得一以清。地得一以寧。神得一以靈。谷得一以盈。萬物得一以生。侯王得一以爲天下貞。其致之。天無以清將恐裂。地無以寧將恐發。神無以靈將恐歇。谷無以盈將恐竭。萬物無以生將恐滅。侯王無以貴高將恐蹶。故貴以賤爲本。高以下爲基。是以侯王自謂孤寡不穀。此非以賤爲本邪。非乎。故致數輿無輿。不欲琭琭如玉。珞珞如石。

    河上公本：

    昔之得一者。天得一以清。地得一以寧。神得一以靈。谷得一以盈。萬物得一以生。侯王得一以爲天下正。其致之。天無以清將恐裂。地無以寧將恐發。神無以靈將恐歇。谷無盈將恐竭。萬物無以生將恐滅。侯王無以貴高將恐蹷。故貴〔必〕以賤爲本。高必以下爲基。是以侯王自稱孤寡不轂。此非以賤爲本耶。非乎。故致數車無車。不欲琭琭如玉。落落如石。

    帛书甲本：

    昔之得一者。天得一以清。地得〔一〕以寧。神得一以霝。浴得一以盈。侯〔王得一〕而以爲〔天下〕正。其致之也。胃天毋已清將恐〔蓮〕。胃地毋〔已寧〕將恐〔發〕。胃神毋已霝〔將〕恐歇。胃浴毋已盈將恐渴。胃侯王毋已貴〔以高將恐欮〕。故必貴而以賤爲本。必高矣而以下爲基。夫是以侯王自胃〔孤〕寡不𥞤。此其〔賤之本與。非也〕。故致數與无與。是故不欲〔禄禄〕若玉。硌〔硌若石〕。

    帛书乙本：

    昔得一者。天得一以清。地得一以寧。神得一以霝。浴得一盈。侯王得一以爲天下正。其至也。胃天毋已清將恐蓮。地毋已寧將恐發。神毋〔已靈將〕恐歇。谷毋已〔盈〕將渴。侯王毋已貴以高將恐欮。故必貴以賤爲本。必高矣而以下爲基。夫是以侯王自胃孤寡不𥞤。此其賤之本與。非也。故至數輿无輿。是故不欲禄禄若玉。硌硌若石。

    \section{}
    王弼本：

    反者道之動。弱者道之用。天下萬物生於有。有生於無。

    河上公本：

    反者道之動。弱者道之用。天下萬物生於有。有生於無。

    帛书甲本：

    〔反也者〕道之動也。弱也者道之用也。天〔下之物生於有。有生於无〕。

    帛书乙本：

    反也者。道之動也。〔弱也〕者。道之用也。天下之物生於有。有〔生〕於无。

    楚简甲本：

    返也者。道僮（動）也。溺（弱）也者。道之甬（用）也。天下之勿（物）生於又（有）。生於亡。

    \section{}
    王弼本：

    上士聞道。勤而行之。中士聞道。若存若亡。下士聞道。大笑之。不笑不足以爲道。故建言有之。明道若昧。進道若退。夷道若纇。上德若谷。大白若辱。廣德若不足。建德若偷。質真若渝。大方無隅。大器晚成。大音希聲。大象無形。道隱無名。夫唯道善貸且成。

    河上公本：

    上士聞道。勤而行之。中士聞道。若存若亡。下士聞道。大笑之。不笑不足以爲道。故建言有之。明道若昧。進道若退。夷道若類。上德若谷。大白若辱。廣德若不足。建德若揄。質直若渝。大方無隅。大器晚成。大音希聲。大象無形。道隱無名。夫唯道善貸且成。

    帛书甲本：

    ⋯⋯。〔夫唯道〕善始〔且善成〕。

    帛书乙本：

    上〔士聞〕道。堇能行之。中士聞道。若存若亡。下士聞道。大笑之。弗笑〔不足〕以爲道。上德如浴。大白如辱。廣德如不足。建德如〔偷〕。質〔真若渝〕。大方无禺。大器免成。大音希聲。天象无刑。道襃无名。夫唯道善始且善成。

    楚简乙本：

    上士昏（聞）道。堇（勤）能行於其中。中士昏（聞）道。若昏（聞）若亡。下士昏（聞）道。大𦬫（笑）之。弗大𦬫（笑）。不足以爲道矣。是以建言又（有）之：明道女（如）孛（昧）。遲（夷）道[如繢]。☐道若退。上惪（德）女（如）浴（谷）。大白女（如）辱。󼧊（廣）惪（德）女（如）不足。建惪（德）女（如）󲳴☐。☐貞（真）女（如）愉。大方亡禺（隅）。大器曼（慢）成。大音祗聖（聲）。天（大）象亡坓（形）。道⋯⋯

    \section{}
    王弼本：

    道生一。一生二。二生三。三生萬物。萬物負陰而抱陽。沖氣以爲和。人之所惡。唯孤寡不穀。而王公以爲稱。故物或損之而益。或益之而損。人之所教。我亦教之。强梁者不得其死。吾將以爲教父。

    河上公本：

    道生一。一生二。二生三。三生萬物。萬物負陰而抱陽。冲氣以爲和。人之所惡。唯孤寡不轂。而王公以爲稱。故物或損之而益。或益之而損。人之所教。我亦教之。強梁者不得其死。吾將以爲教父。

    帛书甲本：

    〔道生一。一生二。二生三。三生萬物。萬物負陰而抱陽〕。中氣以爲和。天下之所惡。唯孤寡不𥞤。而王公以自名也。勿或𢿃之〔而益。益〕之而𢿃。故人〔之所〕教。夕議而教人。故强良者不得死。我〔將〕以爲學父。

    帛书乙本：

    道生一。一生二。二生三。三生〔萬物。萬物負陰而抱陽。中氣〕以爲和。人之所亞。唯〔孤〕寡不𥞤。而王公以自〔名也〕。〔勿或𢿃之而〕云。云之而益。⋯⋯。〔故强良者不得死〕。〔我〕將以〔爲學〕父。

    \section{}
    王弼本：

    天下之至柔。馳騁天下之至堅。無有入無閒。吾是以知無爲之有益。不言之教。無爲之益。天下希及之。

    河上公本：

    天下之至柔。馳騁天下之至堅。無有入〔於〕無間。吾是以知無爲之有益。不言之教。無爲之益。天下希及之。

    帛书甲本：

    天下之至柔。〔馳〕騁於天下之致堅。无有入於无間。五是以知无爲〔之有〕益也。不〔言之〕教。无爲之益。〔天〕下希能及之矣。

    帛书乙本：

    天下之至〔柔〕。馳騁乎天下〔之致堅〕。〔无有入於〕无間。吾是以〔知无爲之有益〕也。不〔言之教。无爲之益。天下希能及之〕矣。

    \section{}
    王弼本：

    名與身孰親。身與貨孰多。得與亡孰病。是故甚愛必大費。多藏必厚亡。知足不辱。知止不殆。可以長久。

    河上公本：

    名與身孰親。身與貨孰多。得與亡孰病。甚愛必大費。多藏必厚亡。知足不辱。知止不殆。可以長久。

    帛书甲本：

    名與身孰亲。身與貨孰多。得與亡孰病。甚〔愛必大費。多藏必厚〕亡。故知足不辱。知止不殆。可以長久。

    帛书乙本：

    名與〔身孰亲。身與貨孰多。得與亡孰病〕。⋯⋯。

    楚简甲本：

    名與身䈞（孰）新（親）。身與貨䈞（孰）多。󰴼（得）與󶵔（亡）䈞（孰）󶓄（病）。甚㤅（愛）必大󶵖（費）。󶵗（厚）󶤖（藏）必多󶵔（亡）。古（故）智（知）足不辱。智（知）止不怠（殆）。可以長舊（久）。

    \section{}
    王弼本：

    大成若缺。其用不弊。大盈若沖。其用不窮。大直若屈。大巧若拙。大辯若訥。躁勝寒。靜勝熱。清靜爲天下正。

    河上公本：

    大成若缺。其用不弊。大盈若冲。其用不窮。大直若屈。大巧若拙。大辯若訥。躁勝寒。静則熱。清靜爲天下正。

    帛书甲本：

    大成若缺。其用不幣。大盈若𥁵。其用不𡩫。大直如詘。大巧如拙。大贏如㶧。趮勝寒。靚勝炅。請靚可以爲天下正。

    帛书乙本：

    〔大成若缺。其用不幣。大〕盈如沖。其〔用不𡩫〕。〔大直如詘。大巧〕如拙。〔大贏如〕絀。趮朕寒。〔靚勝炅。請靚可以爲天下正〕。

    楚简乙本：

    大成若夬（缺）。其甬（用）不󶵢（弊）。大浧（盈）若中（盅）。其甬（用）不󶵣（窮）。大攷（巧）若㑁（拙）。大成若詘。大植（直）若屈。

    喿（躁）󼡲（勝）蒼（滄）。青（静）󼡲（勝）然（熱）。清青（靜）爲天下定（正）。

    \section{}
    王弼本：

    天下有道。卻走馬以糞。天下無道。戎馬生於郊。禍莫大於不知足。咎莫大於欲得。故知足之足。常足矣。

    河上公本：

    天下有道。却走馬以糞。天下無道。戎馬生於郊。罪莫大於可欲。禍莫大於不知足。咎莫大於欲得。故知足之足。常足〔矣〕。

    帛书甲本：

    天下有〔道。卻〕走馬以糞。天下无道。戎馬生於郊。罪莫大於可欲。𢢸莫大於不知足。咎莫憯於欲得。〔故知足之足〕。恆足矣。

    帛书乙本：

    〔天下有〕道。卻走馬〔以〕糞。无道。戎馬生於郊。罪莫大可欲。禍〔莫大於不知足。咎莫憯於欲得〕。〔故知足之足。恆〕足矣。

    楚简甲本：

    辠（罪）莫厚󶴋（乎）甚欲。咎莫僉（憯）󶴋（乎）谷（欲）得。化（禍）莫大󶴋（乎）不智（知）足。智（知）足之爲足。此𠄨（恒）足矣。

    \section{}
    王弼本：

    不出户知天下。不闚牖見天道。其出彌遠。其知彌少。是以聖人不行而知。不見而名。不爲而成。

    河上公本：

    不出户〔以〕知天下。不窺牖〔以〕見天道。其出彌遠。其知彌少。是以聖人不行而知。不見而名。不爲而成。

    帛书甲本：

    不出於户。以知天下。不規於牖。以知天道。其出也𢑃遠。其〔知󱁁少〕。〔是以聖人不行而知。不見而名。弗〕爲而〔成〕。

    帛书乙本：

    不出於户。以知天下。不𧠹於〔牖。以〕知天道。其出󱁁遠者。其知󱁁〔少〕。〔是以聖人不行而知。不見〕而名。弗爲而成。

    \section{}
    王弼本：

    爲學日益。爲道日損。損之又損。以至於無爲。無爲而無不爲。取天下常以無事。及其有事。不足以取天下。

    河上公本：

    爲學日益。爲道日損。損之又損〔之〕。以至於無爲。無爲而無不爲。取天下常以無事。及其有事。不足以取天下。

    帛书甲本：

    ⋯⋯。取天下也恒〔无事。及其有事也。不足以取天下〕。

    帛书乙本：

    爲學者日益。聞道者日云。云之有云。以至於无〔爲〕。⋯⋯。取天下恒无事。及其有事也。〔不〕足以取天〔下〕。

    楚简乙本：

    學者日益。爲道者日員（損）。員（損）之或員（損）。以至亡爲也。亡爲而亡不爲。

    \section{}
    王弼本：

    聖人無常心。以百姓心爲心。善者吾善之。不善者吾亦善之。德善。信者吾信之。不信者吾亦信之。德信。聖人在天下歙歙。爲天下渾其心。聖人皆孩之。

    河上公本：

    聖人無常心。以百姓心爲心。善者吾善之。不善者吾亦善之。德善。信者吾信之。不信者吾亦信之。德信。聖人在天下怵怵。爲天下渾其心。百姓皆注其耳目。聖人皆孩之。

    帛书甲本：

    〔聖人恒无心〕。以百〔省〕之心爲〔心〕。善者善之。不善者亦善〔之。德善也〕。〔信者信之。不信者亦信之。德〕信也。〔𦔻人〕之在天下𢡁𢡁焉。爲天下渾心。百姓皆屬耳目焉。聖人〔皆孩之〕。

    帛书乙本：

    〔聖〕人恒无心。以百省之心爲心。善〔者善之。不善者亦善之。德〕善也。信者信之。不信者亦信之。德信也。𦔻人之在天下也欱欱焉。〔爲天下渾心〕。〔百姓〕皆注其〔耳目焉。聖人皆孩之〕。

    \section{}
    王弼本：

    出生入死。生之徒十有三。死之徒十有三。人之生動之死地亦十有三。夫何故。以其生生之厚。蓋聞善攝生者。陸行不遇兕虎。入軍不被甲兵。兕無所投其角。虎無所措其爪。兵無所容其刃。夫何故。以其無死地。

    河上公本：

    出生入死。生之徒十有三。死之徒十有三。人之生動之死地十有三。夫何故。以其求生之厚。蓋聞善攝生者。陸行不遇兕虎。入軍不被甲兵。兕無〔所〕投其角。虎無所措〔其〕爪。兵無所容其刃。夫何故。以其無死地。

    帛书甲本：

    〔出〕生〔入死。生之徒十〕有〔三。死之〕徒十有三。而民生生動皆之死地之十有三。夫何故也。以其生生也。蓋〔聞善〕執生者。陵行不〔辟〕矢虎。入軍不被甲兵。矢无所椯其角。虎无所昔其蚤。兵无所容〔其刃。夫〕何故也。以其无死地焉。

    帛书乙本：

    〔出〕生入死。生之〔徒十有三。死〕之徒十又三。而民生生僮皆之死地之十有三。〔夫〕何故也。以其生生。蓋聞善執生者。陵行不辟𧰽虎。入軍不被兵革。𧰽无〔所椯其角。虎无所昔〕其蚤。兵〔无所容其刃。夫何故〕也。以其无〔死地焉〕。

    \section{}
    王弼本：

    道生之德畜之。物形之勢成之。是以萬物莫不尊道而貴德。道之尊。德之貴。夫莫之命而常自然。故道生之。德畜之。長之育之。亭之毒之。養之覆之。生而不有。爲而不恃。長而不宰。是謂玄德。

    河上公本：

    道生之德畜之。物形之勢成之。是以萬物莫不尊道而貴德。道之尊。德之貴。夫莫之命而常自然。故道生之。德畜之。長之育之。成之孰之。養之覆之。生而不有。爲而不恃。長而不宰。是謂玄德。

    帛书甲本：

    道生之而德畜之。物刑之而器成之。是以萬物尊道而貴〔德〕。〔道〕之尊。德之貴也。夫莫之𡬠而恒自然也。道生之。畜之。長之遂之。亭〔之毒之。養之復之〕。〔生而〕弗有也。爲而弗寺也。長而弗宰也。此之謂玄德。

    帛书乙本：

    道生之德畜之。物刑之而器成之。是以萬物尊道而貴德。道之尊也。德之貴也。夫莫之爵也而恒自然也。道生之。畜之。〔長之遂〕之。亭之毒之。養之復之。〔生而弗有。爲而弗寺。長而〕弗宰。是胃玄德。

    \section{}
    王弼本：

    天下有始。以爲天下母。既得其母。以知其子。既知其子。復守其母。没身不殆。塞其兑。閉其門。終身不勤。開其兑。濟其事。終身不救。見小曰明。守柔曰强。用其光。復歸其明。無遺身殃。是爲習常。

    河上公本：

    天下有始。以爲天下母。既知其母。復知其子。既知其子。復守其母。没身不殆。塞其兑。閉其門。終身不勤。開其兑。濟其事。終身不救。見小曰明。守柔日强。用其光。復歸其明。無遺身殃。是謂習常。

    帛书甲本：

    天下有始。以爲天下母。𢟪得其母。以知其〔子〕。復守其母。没身不殆。塞其󱁂。閉其門。終身不堇。啟其悶。濟其事。終身〔不棘〕。〔見〕小曰〔明〕。守柔曰强。用其光。復歸其明。毋遺身央。是胃襲常。

    帛书乙本：

    天下有始。以爲天下母。既得其母。以知其子。既知其子。復守其母。没身不佁。塞其㙂。閉其門。冬身不堇。啟其㙂。齊其〔事。終身〕不棘。見小曰明。守〔柔曰〕强。用〔其光。復歸其明。毋〕遺身央。是胃〔襲〕常。

    楚简乙本：

    閟（閉）其門。賽（塞）其𨓚（兌）。終身不󼲆。啟其𨓚（兌）。賽（塞）其事。終身不󶵠。

    \section{}
    王弼本：

    使我介然有知。行於大道。唯施是畏。大道甚夷。而民好徑。朝甚除。田甚蕪。倉甚虚。服文綵。帶利劍。厭飲食財貨有餘。是謂盗夸。非道也哉。

    河上公本：

    使我介然有知。行於大道。唯施是畏。大道甚夷。而民好徑。朝甚除。田甚蕪。倉甚虚。服文綵。帶利劍。厭飲食財貨有餘。是謂盗誇。〔盗誇〕。非道〔也〕哉。

    帛书甲本：

    使我𢴲有知。〔行於〕大道。唯〔他是畏〕。〔大道〕甚夷。民甚好解。朝甚除。田甚芜。倉甚虚。服文采。帶利〔劍。厭飲〕食〔資財有餘〕。⋯⋯。

    帛书乙本：

    使我介有知。行於大道。唯他是畏。大道甚夷。民甚好𠎿。朝甚除。田甚芜。倉甚虚。服文采。帶利劍。猒食而齎財〔有餘〕。〔是謂盗〕󱀖。非〔道也哉〕。

    \section{}
    王弼本：

    善建者不拔。善抱者不脱。子孫以祭祀不輟。修之於身。其德乃真。修之於家。其德乃餘。修之於鄉。其德乃長。修之於國。其德乃豐。修之於天下。其德乃普。故以身觀身。以家觀家。以鄉觀鄉。以國觀國。以天下觀天下。吾何以知天下然哉。以此。

    河上公本：

    善建者不拔。善抱者不脱。子孫祭祀不輟。修之於身。其德乃真。修之於家。其德乃餘。修之於鄉。其德乃長。修之於國。其德乃豐。修之於天下。其德乃普。故以身觀身。以家觀家。以鄉觀鄉。以國觀國。以天下觀天下。〔吾〕何以知天下之然哉。以此。

    帛书甲本：

    善建〔者不〕拔。〔善抱者不脱〕。子孫以󱁃祀〔不絶〕。〔脩之身。其德乃真。脩之家。其德有〕餘。脩之〔鄉。其德乃長。脩之國。其德乃夆。脩之天下。其德乃博〕。以身〔觀〕身。以家觀家。以鄉觀鄉。以邦觀邦。以天〔下觀天下。吾何以知天下之然兹。以此〕。

    帛书乙本：

    善建者〔不拔。善抱者不脱〕。子孫以祭祀不絶。脩之身。其德乃真。脩之家。其德有餘。脩之鄉。其德乃長。脩之國。其德乃夆。脩之天下。其德乃博。以身觀身。以家觀〔家。以國觀〕國。以天下觀天下。〔吾何以知〕天下之然兹。以〔此〕。

    楚简乙本：

    善建者不拔。善伂（抱）者不兌（脫）。子孫以其祭祀不乇。攸（修）之身。其惪（德）乃貞（真）。攸（修）之𧱌（家）。其惪（德）又（有）舍（餘）。攸（修）之向（鄉）。其惪（德）乃長。攸（修）之邦。其惪（德）乃奉（豐）。攸（修）之天下☐☐☐☐☐☐☐𧱌（家）。以向（鄉）觀向（鄉）。以邦觀邦。以天下觀天下。󼾲（吾）可以智（知）天☐☐☐☐☐。

    \section{}
    王弼本：

    含德之厚。比於赤子。蜂蠆虺蛇不螫。猛獸不據。攫鳥不搏。骨弱筋柔而握固。未知牝牡之合而全作。精之至也。終日號而不嗄。和之至也。知和曰常。知常曰明。益生曰祥。心使氣曰强。物壯則老。謂之不道。不道早已。

    河上公本：

    含德之厚。比於赤子。毒蟲不螫。猛獸不據。玃鳥不搏。骨弱筋柔而握固。未知牝牡之合而䘒作。精之至也。終日號而不啞。和之至也。知和曰常。知常日明。益生日祥。心使氣日强。物壯則老。謂之不道。不道早已。

    帛书甲本：

    〔含德〕之厚〔者〕。比於赤子。逢𢔯𧍥地弗螫。㩴鳥猛獸弗搏。骨弱筋柔而握固。未知牝牡〔之會而朘怒〕。精〔之〕至也。終日號而不𢖻。和之至也。和曰常。知和曰明。益生曰祥。心使氣曰强。〔物壯〕卽老。胃之不道。不道〔蚤已〕。

    帛书乙本：

    含德之厚者。比於赤子。𧒒癘䖝蛇弗赫。據鳥孟獸弗捕。骨筋弱柔而握固。未知牝牡之會而朘怒。精之至也。冬日號而不嚘。和〔之至也〕。〔知和曰〕常。知常曰明。益生〔曰〕祥。心使氣曰强。物〔壯〕則老。胃之不道。不道蚤已。

    楚简甲本：

    酓（含）惪（德）之厚者。比於赤子。󶵎（螝）䘍蟲它（蛇）弗𧍷。攫鳥󶵏（猛）獸弗扣。骨溺（弱）蓳（筋）󶵐（柔）而捉固。未智（知）牝戊（牡）之合󶵑󶵒（怒）。精之至也。終日󶴋（號）而不𪬐（啞）。和之至也。和曰󶵓〈󼲗（常）〉。智（知）和曰明。賹（益）生曰羕（祥）。心󶴎（使）󶴓（氣）曰󶴔（强）。勿（物）𡒉（壯）則老。是胃（謂）不道。

    \section{}
    王弼本：

    知者不言。言者不知。塞其兑。閉其門。挫其銳。解其分。和其光。同其塵。是謂玄同。故不可得而親。不可得而疎。不可得而利。不可得而害。不可得而貴。不可得而賤。故爲天下貴。

    河上公本：

    知者不言。言者不知。塞其兑。閉其門。挫其鋭。解其紛。和其光。同其塵。是謂玄同。故不可得而親。亦不可得而踈。不可得而利。亦不可得而害。不可得而貴。亦不可得而賤。故爲天下貴。

    帛书甲本：

    〔知者〕弗言。言者弗知。塞其悶。閉其〔門。和〕其光。同其𡑁。坐其閲。解其紛。是胃玄同。故不可得而親。亦不可得而疏。不可得而利。亦不可得而害。不可〔得〕而貴。亦不可得而淺。故爲天下貴。

    帛书乙本：

    知者弗言。言者弗知。塞其㙂。閉其門。和其光。同其塵。銼其兑而解其紛。是胃玄同。故不可得而親也。亦〔不可得〕而〔疏。不可得〕而利。〔亦不可〕得而害。不可得而貴。亦不可得而賤。故爲天下貴。

    楚简甲本：

    智（知）之者弗言。言之者弗智（知）。𨳮〈閉〉其𨓚（兌）。賽（塞）其門。和其光。迵（同）其󶴤（塵）。󶴤其󶩴。解其紛。是胃（謂）玄同。古（故）不可得天〈而〉新（親）。亦不可得而疋（疏）。不可得而利。亦不可得而害。不可得而貴。亦可不可得而戔（賤）。古（故）爲天下貴。

    \section{}
    王弼本：

    以正治國。以奇用兵。以無事取天下。吾何以知其然哉。以此。天下多忌諱而民彌貧。民多利器。國家滋昏。人多伎巧。奇物滋起。法令滋彰。盗賊多有。故聖人云。我無爲而民自化。我好靜而民自正。我無事而民自富。我無欲而民自樸。

    河上公本：

    以正治國。以奇用兵。以無事取天下。吾何以知其然哉。以此。天下多忌諱而民彌貧。民多利器。國家滋昬。人多技巧。奇物滋起。法物滋彰。盗賊多有。故聖人云。我無爲而民自化。我好靜而民自正。我無事而民自富。我無欲而民自朴。〔我無情而民自清〕。

    帛书甲本：

    以正之邦。以畸用兵。以无事取天下。吾何〔以知其然〕也哉。夫天下〔多忌諱〕。而民彌貧。民多利器。而邦家兹昬。人多知。而何物兹〔起。法物兹章。而〕盗賊〔多有〕。〔是以聖人之言曰〕。我无爲也而民自化。我好静而民自正。我无事民〔自富。我欲不欲而民自樸〕。

    帛书乙本：

    以正之國。以畸用兵。以無事取天下。吾何以知其然也才。夫天下多忌諱。而民彌貧。民多利器。〔而邦家兹〕昬。〔人多知。而何物兹起。法〕物兹章。而盗賊〔多有〕。是以〔聖〕人之言曰。我无爲而民自化。我好静而民自正。我无事而民自富。我欲不欲而民自樸。

    楚简甲本：

    以正之（治）邦。以󶵊（奇）甬（用）兵。以亡事取天下。󼾲（吾）可（何）以智（知）其肰（然）也。夫天多期（忌）韋（諱）而民爾（彌）畔（叛）。民多利器而邦慈（滋）昏。人多智天〈而〉𢦪（何）勿（物）慈（滋）󶵋（起）。法勿（物）慈（滋）章（彰）。覜（盜）惻（賊）多又（有）。是以聖人之言曰。我亡事而民自󶵌（富）。我亡爲而民自󶵍（化）。我好青（靜）而民自正。我谷（欲）不谷（欲）而民自樸。

    \section{}
    王弼本：

    其政悶悶。其民淳淳。其政察察。其民缺缺。禍兮福之所倚。福兮禍之所伏。孰知其極。其無正。正復爲奇。善復爲妖。人之迷。其日固久。是以聖人方而不割。廉而不劌。直而不肆。光而不燿。

    河上公本：

    其政悶悶。其民醇醇。其政察察。其民缺缺。禍兮福之所倚。福兮禍之所伏。孰知其極。其無正。正復爲奇。善復爲訞。人之迷。其日固久。是以聖人方而不割。廉而不害。直而不肆。光而不曜。

    帛书甲本：

    〔其正󱁅󱁅。其民屯屯〕。其正察察。其邦夬夬。𢢸福之所倚。福𢢸之所伏。〔孰知其極〕。⋯⋯。

    帛书乙本：

    其正󱁅󱁅。其民屯屯。其正察察。其〔邦夬夬〕。〔𢢸福之所倚。福𢢸之〕所伏。孰知其極。〔其〕无正也。正〔復爲奇〕。善復爲〔妖。人〕之𢘻也。其日固久矣。是以方而不割。兼而不刺。直而不紲。光而不眺。

    \section{}
    王弼本：

    治人事天莫若嗇。夫唯嗇。是謂早服。早服謂之重積德。重積德則無不克。無不克則莫知其極。莫知其極可以有國。有國之母。可以長久。是謂深根固柢。長生久視之道。

    河上公本：

    治人事天莫若嗇。夫唯嗇。是謂早服。早服謂之重積德。重積德則無不剋。無不剋則莫知其極。莫知其極〔則〕可以有國。有國之母。可以長久。是謂深根固蒂。長生久視之道。

    帛书甲本：

    ⋯⋯。〔重積德則無不克。無不克則莫知其極。莫知其極〕可以有國。有國之母。可以長久。是胃深󱁆固氐。〔長生久視之〕道也。

    帛书乙本：

    治人事天莫若嗇。夫唯嗇。是以蚤服。蚤服是胃重積〔德〕。重積〔德則無不克。無不克則〕莫知其〔極〕。莫知其〔極可以〕有國。有國之母。可〔以長久〕。是胃〔深〕根固氐。長生久視之道也。

    楚简乙本：

    紿（治）人事天。莫若嗇。夫唯嗇。是以󶵙（早）是以󶵙備（服）。是胃（謂）⋯⋯[無]不克。[無]不克則莫智（知）其𠄨（極）。莫智（知）其𠄨（極）。可以又（有）󼷜（國）。又（有）󼷜（國）之母。可以長⋯⋯長生舊（久）視之道也。

    \section{}
    王弼本：

    治大國若烹小鮮。以道莅天下。其鬼不神。非其鬼不神。其神不傷人。非其神不傷人。聖人亦不傷人。夫兩不相傷。故德交歸焉。

    河上公本：

    治大國若烹小鮮。以道莅天下。其鬼不神。非其鬼不神。其神不傷人。非其神不傷人。聖人亦不傷〔人〕。夫兩不相傷。故德交歸焉。

    帛书甲本：

    〔治大國若亨小鮮。以道立〕天下。其鬼不神。非其鬼不神也。其神不傷人也。非其申不傷人也。聖人亦弗傷〔也〕。〔夫兩〕不相〔傷。故〕德交歸焉。

    帛书乙本：

    治大國若亨小鮮。以道立天下。其鬼不神。非其鬼不神也。其神不傷人也。非其神不傷人也。〔聖人亦〕弗傷也。夫兩〔不〕相傷。故德交歸焉。

    \section{}
    王弼本：

    大國者下流。天下之交。天下之牝。牝常以靜勝牡。以靜爲下。故大國以下小國。則取小國。小國以下大國。則取大國。故或下以取。或下而取。大國不過欲兼畜人。小國不過欲入事人。夫兩者各得其所欲。大者宜爲下。

    河上公本：

    大國者下流。天下之交。天下之牝。牝常以靜勝牡。以静爲下。故大國以下小國。則取小國。小國以下大國。則取大國。或下以取。或下而取。大國不過欲兼畜人。小國不過欲入事人。夫兩者各得其所欲。大者宜爲下。

    帛书甲本：

    大邦者下流也。天下之牝。天下之郊也。牝恒以靚勝牡。爲其靚〔也。故〕宜爲下。大邦〔以〕下小〔國〕。則取小邦。小邦以下大邦。則取於大邦。故或下以取。或下而取。〔故〕大邦者不過欲兼畜人。小邦者不過欲入事人。夫皆得其欲。〔大者宜〕爲下。

    帛书乙本：

    大國〔者下流也。天下之〕牝也。天下之交也。牝恒以静朕牡。爲其静也。故宜爲下也。故大國以下〔小〕國。則取小國。小國以下大國。則取於大國。故或下〔以取。或〕下而取。故大國者不〔過〕欲并畜人。小國不過欲入事人。夫〔皆得〕其欲。則大者宜爲下。

    \section{}
    王弼本：

    道者萬物之奥。善人之寶。不善人之所保。美言可以市。尊行可以加人。人之不善。何棄之有。故立天子。置三公。雖有拱璧以先駟馬。不如坐進此道。古之所以貴此道者何不曰以求得。有罪以免邪。故爲天下貴。

    河上公本：

    道者萬物之奥。善人之寶。不善人之所保。美言可以市。尊行可以加人。人之不善。何棄之有。故立天子。置三公。雖有拱璧以先駟馬。不如坐進此道。古之所以貴此道者何不日以求得。有罪以免耶。故爲天下貴。

    帛书甲本：

    〔道〕者萬物之注也。善人之󱀘也。不善人之所󱀘也。美言可以市。尊行可以賀人。人之不善也。何〔棄之〕有。故立天子。置三卿。雖有共之璧以先四馬。不善坐而進此。古之所以貴此者何也。不胃〔求以〕得。有罪以免輿。故爲天下貴。

    帛书乙本：

    道者萬物之注也。善人之󱀘也。不善人之所保也。美言可以市。尊行可以賀人。人之不善。何〔棄之有〕。〔故〕立天子。置三鄉。雖有〔共之〕璧以先四馬。不若坐而進此。古〔之所以貴此者何也〕。不胃求以得。有罪以免與。故爲天下貴。

    \section{}
    王弼本：

    爲無爲。事無事。味無味。大小多少。報怨以德。圖難於其易。爲大於其細。天下難事必作於易。天下大事必作於細。是以聖人終不爲大。故能成其大。夫輕諾必寡信。多易必多難。是以聖人猶難之。故終無難矣。

    河上公本：

    爲無爲。事無事。味無味。大小多少。報怨以德。圖難於其易。爲大於其細。天下難事必作於易。天下大事必作於細。是以聖人終不爲大。故能成其大。夫輕諾必寡信。多易必多難。是以聖人猶難之。故終無難。

    帛书甲本：

    爲无爲。事无事。味无未。大小多少。報怨以德。圖難乎〔其易也。爲大乎其細也〕。天下之難作於易。天下之大作於細。是以聖人冬不爲大。故能〔成其大〕。〔夫輕若必寡信。多易〕必多難。是〔以𦔻〕人猶難之。故終於无難。

    帛书乙本：

    爲无爲。〔事无事。味无未。大小多少。報怨以德〕。〔圖難乎其易也。爲大〕乎其細也。天下之〔難作於〕易。天下之大〔作於細。是以聖人冬不爲大。故能成其大〕。夫輕若〔必寡〕信。多易必多難。是以𦔻人〔猶難〕之。故〔終於无難〕。

    楚简甲本：

    爲亡（無）爲。事亡（無）事。未（味）亡（無）未（味）。大少（小）之多惕（易）必多󶴱（難）。是以聖人猷（猶）󶴱（難）之。古（故）終亡󶴱（難）。

    \section{}
    王弼本：

    其安易持。其未兆易謀。其脆易泮。其微易散。爲之於未有。治之於未亂。合抱之木。生於毫末。九層之臺。起於累土。千里之行。始於足下。爲者敗之。執者失之。是以聖人無爲故無敗。無執故無失。民之從事。常於幾成而敗之。慎終如始。則無敗事。是以聖人欲不欲。不貴難得之貨。學不學。復衆人之所過。以輔萬物之自然。而不敢爲。

    河上公本：

    其安易持。其未兆易謀。其脆易破。其微易散。爲之於未有。治之於未亂。合抱之木。生於毫末。九層之臺。起於累土。千里之行。始於足下。爲者敗之。執者失之。聖人無爲故無敗。无執故無失。民之從事。常於幾成而敗之。慎終如始。則無敗事。是以聖人欲不欲。不貴難得之貨。學不學。復衆人之所過。以輔萬物之自然。而不敢爲。

    帛书甲本：

    其安也。易持也。⋯⋯。〔合抱之木。生於〕毫末。九成之臺。作於羸土。百仁之高。台於足〔下〕。〔爲之者敗之。執者失之。是以𦔻人无爲〕也。〔故〕无敗〔也〕。无執也。故无失也。民之從事也。恒於其成事而敗之。故慎終若始。則〔无敗事矣〕。〔是以𦔻人〕欲不欲。而不貴難得之𦠽。學不學。而復衆人之所過。能輔萬物之自〔然。而〕弗敢爲。

    帛书乙本：

    ⋯⋯。〔合抱之〕木。生於毫末。九成之臺。作於虆土。百千之高。始於足下。爲之者敗之。執者失之。是以𦔻人无爲〔也。故无敗也。无執也。故无失也〕。民之從事也。恒於其成而敗之。故曰慎冬若始。則无敗事矣。是以𦔻人欲不欲。而不貴難得之貨。學不學。復衆人之所過。能輔萬物之自然。而弗敢爲。

    楚简甲本：

    其安也。易𣏔（持）也。其未󶵆（兆）也。易𢘃（謀）也。其󶵇（脆）也。易畔（判）也。其幾也。易㣤（散）也。爲之於其亡又（有）也。𥿆（治）之於其未亂。𣌭（合）☐☐☐☐☐☐末。九成之臺。作☐☐☐☐☐☐☐☐☐足下。

    爲之者敗之。執之者遠之。是以聖人亡爲古（故）亡敗。亡執古（故）亡󶴡（失）。臨事之紀。誓（慎）冬（終）女（如）󶴢（始）。此亡敗事矣。

    聖人谷（欲）不谷（欲）。不貴難󶴫（得）之貨。𡥈（學）不𡥈（學）。復眾之所󶴬（過）。是古（故）聖人能尃（輔）萬勿（物）之自肰（然）而弗能爲。

    楚简丙本：

    爲之者敗之。執之者󶴡（失）之。聖人無爲。古（故）無敗也。無執。古（故）☐☐☐。󶴤（慎）終若󶴪（始）。則無敗事喜（矣）。人之敗也。𠄨（恒）於其𠭯（且）成也敗之。是以☐（聖）人欲不欲。不貴戁（難）得之貨。學不學。復眾之所󶴭（過）。是以能㭪（輔）󼧕（萬）勿（物）之自肰（然）而弗敢爲。

    \section{}
    王弼本：

    古之善爲道者。非以明民。將以愚之。民之難治。以其智多。故以智治國。國之賊。不以智治國。國之福。知此兩者亦稽式。常知稽式。是謂玄德。玄德深矣。遠矣。與物反矣。然後乃至大順。

    河上公本：

    古之善爲道者。非以明民。將以愚之。民之難治。以其智多。以智治國。國之賊。不以智治國。國之福。知此兩者亦楷式。常知楷式。是謂玄德。玄德深矣。遠矣。與物反矣。乃至大順。

    帛书甲本：

    故曰爲道者非以明民也。將以愚之也。民之難〔治也。以其〕知也。故以知知邦。邦之賊也。以不知知邦。〔國之〕德也。恒知此兩者。亦稽式也。恒知稽式。此胃玄德。玄德深矣。遠矣。與物〔反〕矣。乃至大順。

    帛书乙本：

    古之爲道者。非以明〔民也。將以愚〕之也。夫民之難治也。以其知也。故以知知國。國之賊也。以不知知國。國之德也。恒知此兩者。亦稽式也。恒知稽式。是胃玄德。玄德深矣。遠矣。〔與〕物反也。乃至大順。

    \section{}
    王弼本：

    江海所以能爲百谷王者。以其善下之。故能爲百谷王。是以欲上民。必以言下之。欲先民。必以身後之。是以聖人處上而民不重。處前而民不害。是以天下樂推而不厭。以其不爭。故天下莫能與之爭。

    河上公本：

    江海所以能爲百谷王者。以其善下之。故能爲百谷王。是以聖人欲上民。必以〔其〕言下之。欲先民。必以〔其〕身後之。是以聖人處上而民不重。處前而民不害。是以天下樂推而不厭。以其不爭。故天下莫能與之爭。

    帛书甲本：

    〔江〕海之所以能爲百浴王者。以其善下之。是以能爲百浴王。是以聖人之欲上民也。必以其言下之。其欲先〔民也〕。必以其身後之。故居前而民弗害也。居上而民弗重也。天下樂隼而弗猒也。非以其无静與。〔故天下莫能與〕静。

    帛书乙本：

    江海所以能爲百浴〔王者。以〕其〔善〕下之也。是以能爲百浴王。是以𦔻人之欲上民也。必以其言下之。其欲先民也。必以其身後之。故居上而民弗重也。居前而民弗害。天下皆樂誰而弗猒也。不以其无争與。故〔天〕下莫能與争。

    楚简甲本：

    江𣳠（海）所以爲百浴（谷）王。以其能爲百浴（谷）下。是以能爲百浴（谷）王。聖人之才（在）民前也。以身後之。其才（在）民上也。以言下之。其才（在）民上也。民弗厚也。其在民前也。民弗害也。天下樂進而弗詀（厭）。以其不靜（爭）也。古（故）天下莫能與之靜（爭）。

    \section{}
    王弼本：

    天下皆謂我道大。似不肖。夫唯大。故似不肖。若肖久矣其細也夫。我有三寶。持而保之。一曰慈。二曰儉。三曰不敢爲天下先。慈故能勇。儉故能廣。不敢爲天下先。故能成器長。今舍慈且勇。舍儉且廣。舍後且先。死矣。夫慈。以戰則勝。以守則固。天將救之。以慈衛之。

    河上公本：

    天下皆謂我大。似不肖。夫唯大。故似不肖。若肖久矣其細〔也夫〕。我有三寶。持而保之。一曰慈。二曰儉。三曰不敢爲天下先。慈故能勇。儉故能廣。不敢爲天下先。故能成器長。今舍〔其〕慈且勇。舍〔其〕儉且廣。舍〔其〕後且先。死矣。夫慈。以戰則勝。以守則固。天將救之。以慈衛之。

    帛书甲本：

    〔天下皆胃我大。大而不宵〕。夫唯〔大〕。故不宵。若宵。細久矣。我恒有三葆之。一曰兹。二曰檢。〔三曰不敢爲天下先〕。〔夫兹故能勇。檢〕故能廣。不敢爲天下先。故能爲成事長。今舍其兹且勇。舍其後且先。則必死矣。夫兹。〔以單〕則勝。以守則固。天將建之。女以兹垣之。

    帛书乙本：

    天下〔皆〕胃我大。大而不宵。夫唯不宵。故能大。若宵。久矣其細也夫。我恒有三𤥯。市而𤥯之。一曰兹。二曰檢。三曰不敢爲天下先。夫兹故能勇。檢敢能廣。不敢爲天下先。故能爲成器長。今舍其兹且勇。舍其檢且廣。舍其後且先。則死矣。夫兹。以單則朕。以守則固。天將建之。如以兹垣之。

    \section{}
    王弼本：

    善爲士者不武。善戰者不怒。善勝敵者不與。善用人者爲之下。是謂不爭之德。是謂用人之力。是謂配天古之極。

    河上公本：

    善爲士者不武。善戰者不怒。善勝敵者不與。善用人者爲下。是謂不爭之德。是謂用人之力。是謂配天古之極。

    帛书甲本：

    善爲士者不武。善戰者不怒。善勝敵者弗〔與〕。善用人者爲之下。〔是〕胃不諍之德。是胃用人。是胃天。古之極也。

    帛书乙本：

    故善爲士者不武。善單者不怒。善朕敵者弗與。善用人者爲之下。是胃不爭〔之〕德。是胃用人。是胃肥天。古之極也。

    \section{}
    王弼本：

    用兵有言。吾不敢爲主而爲客。不敢進寸而退尺。是謂行無行。攘無臂。扔無敵。執無兵。禍莫大於輕敵。輕敵幾喪吾寶。故抗兵相加。哀者勝矣。

    河上公本：

    用兵有言。吾不敢爲主而爲客。不敢進寸而退尺。是謂行無行。攘無臂。仍無敵。執無兵。禍莫大於輕敵。輕敵幾喪吾寳。故抗兵相加。哀者勝矣。

    帛书甲本：

    用兵有言曰。吾不敢爲主而爲客。吾不進寸而芮尺。是胃行无行。襄无臂。執无兵。乃无敵矣。𢢸莫於於无適。无適斤亡吾吾葆矣。故稱兵相若。則哀者勝矣。

    帛书乙本：

    用兵又言曰。吾不敢爲主而爲客。不敢進寸而退尺。是胃行无行。攘无臂。執无兵。乃无敵。禍莫大於無敵。無敵近亡吾𤥯矣。故抗兵相若。而依者朕〔矣〕。

    \section{}
    王弼本：

    吾言甚易知。甚易行。天下莫能知。莫能行。言有宗。事有君。夫唯無知。是以不我知。知我者希。則我者貴。是以聖人被褐懷玉。

    河上公本：

    吾言甚易知。甚易行。天下莫能知。莫能行。言有宗。事有君。夫惟無知。是以不我知。知我者希。則我者貴。是以聖人被褐懷玉。

    帛书甲本：

    吾言甚易知也。甚易行也。而人莫之能知也。而莫之能行也。言有君。事有宗。夫唯无知也。是以不〔我知。知我者希。則〕我貴矣。是以聖人被褐而褱玉。

    帛书乙本：

    吾言易知也。易行也。而天下莫之能知也。莫之能行也。夫言又宗。事又君。夫唯无知也。是以不我知。知者希。則我貴矣。是以𦔻人被褐而褱玉。

    \section{}
    王弼本：

    知不知上。不知知病。夫唯病病。是以不病。聖人不病。以其病病。是以不病。

    河上公本：

    知不知上。不知知病。夫唯病病。是以不病。聖人不病。以其病病。是以不病。

    帛书甲本：

    知不知尚矣。不知不知病矣。是以聖人之不病。以其〔病病。是以不病〕。

    帛书乙本：

    知不知尚矣。不知知病矣。是以𦔻人之不〔病〕也。以其病病也。是以不病。

    \section{}
    王弼本：

    民不畏威。則大威至。無狎其所居。無厭其所生。夫唯不厭。是以不厭。是以聖人自知不自見。自愛不自貴。故去彼取此。

    河上公本：

    民不畏威。〔則〕大威至矣。無狹其所居。無厭其所生。夫惟不厭。是以不厭。是以聖人自知不自見。自愛不自貴。故去彼取此。

    帛书甲本：

    〔民之不〕畏畏。則大〔畏將至〕矣。毋閘其所居。毋猒其所生。夫唯弗猒。是〔以不猒〕。〔是以𦔻人自知而不自見也。自愛〕而不自貴也。故去被取此。

    帛书乙本：

    民之不畏畏。則大畏將至矣。毋𠇺其所居。毋猒其所生。夫唯弗猒。是以不猒。是以𦔻人自知而不自見也。自愛而不自貴也。故去罷而取此。

    \section{}
    王弼本：

    勇於敢則殺。勇於不敢則活。此兩者或利或害。天之所惡。孰知其故。是以聖人猶難之。天之道。不爭而善勝。不言而善應。不召而自來。繟然而善謀。天網恢恢。疏而不失。

    河上公本：

    勇於敢則殺。勇於不敢則活。此兩者或利或害。天之所惡。孰知其故。是以聖人猶難之。天之道。不爭而善勝。不言而善應。不召而自來。繟然而善謀。天網恢恢。踈而不失。

    帛书甲本：

    勇於敢者〔則殺。勇〕於不敢者則栝。〔此兩者或利或害。天之所亞。孰知其故〕。〔天之道。不戰而善勝〕。不言而善應。不召而自來。彈而善謀。〔天罔𧙔𧙔。疏而不失〕。

    帛书乙本：

    勇於敢則殺。勇於不敢則栝。〔此〕兩者或利或害。天之所亞。孰知其故。天之道。不單而善朕。不言而善應。弗召而自來。單而善謀。天罔𧙔𧙔。疏而不失。

    \section{}
    王弼本：

    民不畏死。奈何以死懼之。若使民常畏死。而爲奇者吾得執而殺之。孰敢。常有司殺者殺。夫代司殺者殺。是謂代大匠斲。夫代大匠斲者。希有不傷其手矣。

    河上公本：

    民不畏死。奈何以死懼之。若使民常畏死。而爲奇者吾得執而殺之。孰敢。常有司殺者。夫代司殺者。是謂代大匠斵。夫代大匠斵者。希有不傷手矣。

    帛书甲本：

    〔若民恒且不畏死〕。奈何以殺愳之也。若民恒是死。則而爲者吾將得而殺之。夫孰敢矣。若民〔恒且〕必畏死。則恒有司殺者。夫伐司殺者殺。是伐大匠斲也。夫伐大匠斲者。則〔希〕不傷其手矣。

    帛书乙本：

    若民恒且畏不畏死。若何以殺䂂之也。使民恒且畏死。而爲畸者〔吾〕得而殺之。夫孰敢矣。若民恒且必畏死。則恒又司殺者。夫代司殺者殺。是代大匠斲。夫代大匠斲。則希不傷其手。

    \section{}
    王弼本：

    民之饑。以其上食税之多。是以饑。民之難治。以其上之有爲。是以難治。民之輕死。以其求生之厚。是以輕死。夫唯無以生爲者。是賢於貴生。

    河上公本：

    民之飢。以其上食税之多。是以飢。民之難治。以其上有爲。是以難治。民之輕死。以其求生之厚。是以輕死。夫唯無以生爲者。是賢於貴生。

    帛书甲本：

    人之飢也。以其取食𨓚之多也。是以飢。百姓之不治也。以其上有以爲〔也〕。是以不治。民之巠死。以其求生之厚也。是以巠死。夫唯无以生爲者。是賢貴生。

    帛书乙本：

    人之飢也。以其取食𨁑之多。是以飢。百生之不治也。以其上之有以爲也。〔是〕以不治。民之輕死也。以其求生之厚也。是以輕死。夫唯无以生爲者。是賢貴生。

    \section{}
    王弼本：

    人之生也柔弱。其死也堅强。萬物草木之生也柔脆。其死也枯槁。故堅强者死之徒。柔弱者生之徒。是以兵强則不勝。木强則兵。强大處下。柔弱處上。

    河上公本：

    人之生也柔弱。其死也堅强。萬物草木之生也柔脆。其死也枯槁。故堅强者死之徒。柔弱者生之徒。是以兵强則不勝。木强則共。强大處下。柔弱處上。

    帛书甲本：

    人之生也柔弱。其死也𦵕仞賢强。萬物草木之生也柔脆。其死也𣒞𩫓。故曰堅强者死之徒也。柔弱微細生之徒也。兵强則不勝。木强則恒。强大居下。柔弱微細居上。

    帛书乙本：

    人之生也柔弱。其死也󱁌信堅强。萬〔物草〕木之生也柔椊。其死也𣒞槁。故曰堅强死之徒也。柔弱生之徒也。〔是〕以兵强則不朕。木强則競。故强大居下。柔弱居上。

    \section{}
    王弼本：

    天之道。其猶張弓與。高者抑之。下者舉之。有餘者損之。不足者補之。天之道損有餘而補不足。人之道則不然。損不足以奉有餘。孰能有餘以奉天下。唯有道者。是以聖人爲而不恃。功成而不處。其不欲見賢。

    河上公本：

    天之道。其猶張弓乎。高者抑之。下者舉之。有餘者損之。不足者益之。天之道損有餘而補不足。人之道則不然。損不足以奉有餘。孰能有餘以奉天下。唯有道者。是以聖人爲而不恃。功成而不處。其不欲見賢。

    帛书甲本：

    天下〔之道。酉張弓〕者也。高者印之。下者舉之。有餘者𢿃之。不足者補之。故天之道。𢿃有〔余而益不足。人之道則〕不然。𢿃〔不足而〕奉有餘。孰能有餘而有以取奉於天者乎。〔唯有道者乎〕。〔是以𦔻人爲而弗又。成功而弗居也。若此其不欲〕見賢也。

    帛书乙本：

    天之道。酉張弓也。高者印之。下者舉之。有余者云之。不足者〔補之〕。〔故天之道〕。云有余而益不足。人之道。云不足而奉又余。夫孰能又余而〔有以取〕奉於天者。唯又道者乎。是以𦔻人爲而弗又。成功而弗居也。若此其不欲見賢也。

    \section{}
    王弼本：

    天下莫柔弱於水。而攻堅强者莫之能勝。其無以易之。弱之勝强。柔之勝剛。天下莫不知。莫能行。是以聖人云。受國之垢。是謂社稷主。受國不祥。是爲天下王。正言若反。

    河上公本：

    天下柔弱莫過於水。而攻堅强者莫之能勝。其無以易之。弱之勝强。柔之勝剛。天下莫不知。莫能行。故聖人云。受國之垢。是謂社稷主。受國之不祥。是謂天下王。正言若反。

    帛书甲本：

    天下莫柔〔弱於水。而攻〕堅强者莫之能〔勝〕也。以其无〔以〕易〔之也〕。〔水之朕剛也。弱之〕勝强。天〔下莫弗知也。而莫能〕行也。故聖人之言云曰。受邦之訽。是胃社稷之主。受邦之不祥。是胃天下之王。〔正言〕若反。

    帛书乙本：

    天下莫柔弱於水。〔而攻堅强者莫之能勝〕。以其无以易之也。水之朕剛也。弱之朕强也。天下莫弗知也。而〔莫能行〕也。是故𦔻人言云曰。受國之訽。是胃社稷之主。受國之不祥。是胃天下之王。正言若反。

    \section{}
    王弼本：

    和大怨。必有餘怨。安可以爲善。是以聖人執左契。而不責於人。有德司契。無德司徹。天道無親。常與善人。

    河上公本：

    和大怨。必有餘怨。安可以爲善。是以聖人執左契。而不責於人。有德司契。無德司徹。天道無親。常與善人。

    帛书甲本：

    和大怨。必有餘怨。焉可以爲善。是以聖右介。而不以責於人。故有德司介。〔无〕德司勶。夫天道无親。恒與善人。

    帛书乙本：

    禾大〔怨。必有餘怨。焉可以〕爲善。是以聖人執左芥。而不以責於人。故又德司芥。无德司勶。〔夫天道无親。恒與善人〕。德三千𠦜一。

    \section{}
    王弼本：

    小國寡民。使有什伯之器而不用。使民重死而不遠徙。雖有舟輿。無所乘之。雖有甲兵。無所陳之。使人復結繩而用之。甘其食。美其服。安其居。樂其俗。鄰國相望。鷄犬之聲相聞。民至老死不相往來。

    河上公本：

    小國寡民。使〔民〕有什伯人之器而不用。使民重死而不遠徙。雖有舟輿。無所乘之。雖有甲兵。無所陳之。使民復結繩而用之。甘其食。美其服。安其居。樂其俗。鄰國相望。雞狗之聲相聞。民至老〔死〕不相往來。

    帛书甲本：

    小邦󱁈民。使十百人之器毋用。使民重死而遠徙。有車周无所乘之。有甲兵无所陳〔之。使民復結繩而〕用之。甘其食。美其服。樂其俗。安其居。󱁉邦相朢。鷄狗之聲相聞。民至〔老死不相往來〕。

    帛书乙本：

    小國寡民。使有十百人器而勿用。使民重死而遠徙。又周車无所乘之。有甲兵无所陳之。使民復結繩而用之。甘其食。美其服。樂其俗。安其居。𠳵國相望。鷄犬之〔聲相〕聞。民至老死不相往來。

    \section{}
    王弼本：

    信言不美。美言不信。善者不辯。辯者不善。知者不博。博者不知。聖人不積。既以爲人。己愈有。既以與人。己愈多。天之道。利而不害。聖人之道。爲而不爭。

    河上公本：

    信言不美。美言不信。善者不辯。辯者不善。知者不博。博者不知。聖人不積。既以爲人。己愈有。既以與人。己愈多。天之道。利而不害。聖人之道。爲而不爭。

    帛书甲本：

    〔信言不美。美言〕不〔信。知〕者不博。〔博〕者不知。善〔者不多。多〕者不善。聖人无積。〔既〕以爲〔人。己俞有。既以予人矣。己俞多〕。⋯⋯。

    帛书乙本：

    信言不美。美言不信。知者不博。博者不知。善者不多。多者不善。𦔻人无積。既以爲人。己俞有。既以予人矣。己俞多。故天之道。利而不害。人之道。爲而弗爭。

    \section*{参考文献}
    《郭店楚簡老子集釋》，彭裕商、吴毅强 集釋，巴蜀書社。

    《帛書老子校注》，高明 撰，中華書局。

    《老子道德經河上公章句》，王卡 點校，中華書局。

    《老子道德經注校釋》，樓宇烈 校釋，中華書局。
\end{document}
